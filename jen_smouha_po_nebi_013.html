<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VII">
    <meta name="apple-mobile-web-app-capable" content="yes">
    <title>VII</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Jen šmouha po nebi">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jen šmouha po nebi">
    <meta property="og:title" content="Jen šmouha po nebi">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Jen šmouha po nebi">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./jen_smouha_po_nebi_012.html">
    <link rel="next" href="./jen_smouha_po_nebi_014.html">
    <meta name="nb-order" content="9">
    <link rel="self" href="jen_smouha_po_nebi_013.html">
    <meta name="nb-identifier" content="binar-jen-smouha-po-nebi-bb029ae">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2473" data-nb-chars="14936">
    <nav role="doc-toc">
      <ul class="plain section">
        <li><a href="jen_smouha_po_nebi_007.html">I</a></li>
        <li><a href="jen_smouha_po_nebi_008.html">II</a></li>
        <li><a href="jen_smouha_po_nebi_009.html">III</a></li>
        <li><a href="jen_smouha_po_nebi_010.html">IV</a></li>
        <li><a href="jen_smouha_po_nebi_011.html">V</a></li>
        <li><a href="jen_smouha_po_nebi_012.html">VI</a></li>
        <li><a href="jen_smouha_po_nebi_013.html">VII</a></li>
        <li><a href="jen_smouha_po_nebi_014.html">VIII</a></li>
        <li><a href="jen_smouha_po_nebi_015.html">IX</a></li>
        <li><a href="jen_smouha_po_nebi_016.html">X</a></li>
        <li><a href="jen_smouha_po_nebi_017.html">XI</a></li>
        <li><a href="jen_smouha_po_nebi_018.html">XII</a></li>
        <li><a href="jen_smouha_po_nebi_019.html">XIII</a></li>
        <li><a href="jen_smouha_po_nebi_020.html">XIV</a></li>
        <li><a href="jen_smouha_po_nebi_021.html">XV</a></li>
        <li><a href="jen_smouha_po_nebi_022.html">XVI</a></li>
        <li><a href="jen_smouha_po_nebi_023.html">XVII</a></li>
        <li><a href="jen_smouha_po_nebi_024.html">XVIII</a></li>
        <li><a href="jen_smouha_po_nebi_025.html">XIX</a></li>
        <li><a href="jen_smouha_po_nebi_026.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">VII</span></h1>
        <section>
          <p class="chunk" data-nb-ref-number="2" data-nb-words="52" data-nb-chars="308"><span class="idea" data-nb-ref-number="2" id="idea2" data-nb-words="52" data-nb-chars="308">V&nbsp;podvečer se&nbsp;na&nbsp;pozadí temného mračna objevil červený létací balon. Stálo by&nbsp;za&nbsp;to&nbsp;se&nbsp;trochu prolítnout. Vzal bych tě&nbsp;s&nbsp;sebou, Mňau, kdybys chtěla. Ale myslím, že&nbsp;kočky nelítají rády. Myslím, že&nbsp;jste tvorové přízemní, spíš se&nbsp;zajímáte o&nbsp;dění pod povrchem, v&nbsp;dírách pod zemí. Pokud nejste zmlsané konzervami…</span></p>
          <p class="chunk" data-nb-ref-number="3" data-nb-words="232" data-nb-chars="1366"><span class="idea" data-nb-ref-number="3" id="idea3" data-nb-words="232" data-nb-chars="1366">Mému domu by&nbsp;slušela i&nbsp;věž čtvercového půdorysu, napsal mi&nbsp;architekt Poštovna e-mailem a&nbsp;poslal sedm skic, abych si&nbsp;vybral. Všech sedm je&nbsp;krásných, nakonec jsem se&nbsp;rozhodl pro tu&nbsp;s&nbsp;ochozem, bude z&nbsp;něj lepší výhled za&nbsp;třetí obzor… Jenže kdo mi&nbsp;ji&nbsp;postaví? Je&nbsp;konec června a&nbsp;každý den prší, vždycky v&nbsp;pozdním odpoledni. Přes den se&nbsp;vodou nasáklá zem ohřeje, z&nbsp;polí, luk a&nbsp;lesů stoupá pára, tvoří se&nbsp;mračna a&nbsp;k&nbsp;večeru to&nbsp;s&nbsp;okázalým rachotem a&nbsp;osvětlením spadne. Všechno naráz. A&nbsp;co spadlo, steče ze&nbsp;strání do&nbsp;potoka, valí se&nbsp;to&nbsp;přes silnici a&nbsp;přináší s&nbsp;sebou všechno možné: kusy klacků, ptačí hnízda, nezralé ořechy, kamení… na&nbsp;mostě jsem našel utopenou rybu, karasa. Co&nbsp;je&nbsp;moc, to&nbsp;je&nbsp;příliš. Hasiči pumpují vodu ze&nbsp;zatopených domů, mají na&nbsp;sobě tmavé pracovní oblečení se&nbsp;světélkujícími žlutozelenými pruhy, na&nbsp;zádech nápis HASIČI, aby se&nbsp;to&nbsp;vědělo, někteří si&nbsp;nasadili přílbu, kdyby padalo nebe… Korytem Husího potoka se&nbsp;valí hnědá voda. Je&nbsp;po&nbsp;dešti. Ze&nbsp;stromů se&nbsp;ulamují větve nasáklé napršenou vodou, promáčená veverka si&nbsp;hledá nový příbytek, v&nbsp;zaplavených zahradách se&nbsp;zrcadlí potrhané mraky.&nbsp;– Nechoď ven, kočko Mňau, co&nbsp;bys tam dělala! Místní rozhlas hlásí třetí stupeň povodňové pohotovosti: stav ohrožení. Budou se&nbsp;rozvážet pytle s&nbsp;pískem. Jakpak to&nbsp;asi prožívají myši? Utekly, odplavaly, nebo se&nbsp;utopily? Buď ráda, že&nbsp;mě&nbsp;máš. Co&nbsp;by&nbsp;sis ulovila v&nbsp;takové slotě?</span></p>
          <p class="chunk" data-nb-ref-number="4" data-nb-words="126" data-nb-chars="769"><span class="idea" data-nb-ref-number="4" id="idea4" data-nb-words="126" data-nb-chars="769">Když to&nbsp;přišlo poprvé, přívalová vlna měla skoro pět metrů a&nbsp;smetla všechno, co&nbsp;jí&nbsp;stálo v&nbsp;cestě. Něco takového nikdo nečekal. Jeden člověk se&nbsp;zachránil na&nbsp;střeše svého domku, zrovna měnil tři prasklé tašky. Rodina byla uvnitř: žena, kluci dvanáct a&nbsp;patnáct a&nbsp;sedmiletá holčička. Voda vyrazila okna a&nbsp;vtrhla do&nbsp;pokoje, začala plnit místnosti. Ten člověk na&nbsp;střeše to&nbsp;viděl, vylámal pár tašek a&nbsp;mezi trámy se&nbsp;spustil na&nbsp;půdu, tam popadl cosi železného a&nbsp;zuby nehty prorazil strop. V&nbsp;hodině dvanácté! Rodinní příslušníci se&nbsp;drželi trubky ústředního topení, temeny hlav se&nbsp;dotýkali stropu, hladinu už&nbsp;měli pod bradou a&nbsp;voda stále stoupala. O&nbsp;těch, kteří nepřežili, ti&nbsp;nebudu vyprávět, Mňau. Jedenáct jich bylo na&nbsp;Moravě: některé to&nbsp;smetlo a&nbsp;utopilo, jiní zemřeli zděšením.</span></p>
        </section>
        <section>
          <p class="chunk" data-nb-ref-number="5" data-nb-words="35" data-nb-chars="245"><span class="idea" data-nb-ref-number="5" id="idea5" data-nb-words="35" data-nb-chars="245">Vyprávěný sen značně pokulhává za&nbsp;skutečným snem, slov je&nbsp;málo ke&nbsp;zprostředkování snové neurčitosti, nejasnosti, chvění, mrazení, mizení, stavů mysli i&nbsp;těla, neuchopitelnosti… Do&nbsp;snu o&nbsp;návštěvě a&nbsp;mravencích se&nbsp;prolnul sen o&nbsp;mrtvém traktoristovi.</span></p>
          <p class="chunk" data-nb-ref-number="6" data-nb-words="364" data-nb-chars="2242"><span class="idea" data-nb-ref-number="6" id="idea6" data-nb-words="364" data-nb-chars="2242">Návštěva byla významná, konaly se&nbsp;nervózní přípravy, abychom se&nbsp;nedopustili něčeho, co&nbsp;by&nbsp;návštěva nelibě nesla. A&nbsp;tu se&nbsp;objevili mravenci. Záplava mravenců, všechny druhy, od&nbsp;nepatrných zahradních mravenečků až&nbsp;po&nbsp;obludy s&nbsp;nablýskanými zadky a&nbsp;hrozivými kusadly. Smetal jsem je&nbsp;rukama a&nbsp;vyhazoval přes práh. Dům, ve&nbsp;kterém jsme návštěvu očekávali, byl mi&nbsp;povědomý, jakoby složený z&nbsp;domů, v&nbsp;nichž jsem kdysi bydlel. S&nbsp;velikou námahou se&nbsp;mi&nbsp;podařilo seřadit mravence do&nbsp;urovnaného proudu, aby je&nbsp;bylo možné překročit a&nbsp;žádného přitom nezašlápnout, a&nbsp;návštěva už&nbsp;tu&nbsp;byla: paní s&nbsp;děvčátkem v&nbsp;šedém svrchníčku a&nbsp;bílých punčochách. Návštěvnice překročily mravence a&nbsp;zamířily do&nbsp;obývacího pokoje, v&nbsp;němž se&nbsp;na&nbsp;spletené šňůře kolébalo svítidlo se&nbsp;zeleným stínidlem. Pokračoval jsem v&nbsp;boji s&nbsp;mravenci, nabíral je&nbsp;do&nbsp;dlaní a&nbsp;házel ze&nbsp;schůdků před dům. Ruce zapatlané mravenci jsem utíral do&nbsp;kalhot a&nbsp;nemohl se&nbsp;toho zbavit. A&nbsp;pak z&nbsp;otvoru na&nbsp;zápraží vykročil mravenec mnohem větší a&nbsp;lesklejší než ostatní, královna matka. Pyšně se&nbsp;kolem sebe rozhlížela. A&nbsp;už tu&nbsp;byl samec s&nbsp;obrovitým zadečkem, vypadal jako nafouklý moučný červ. Věděl jsem, že&nbsp;tomu, co&nbsp;se&nbsp;tu&nbsp;chystá, musím zabránit. Věděl jsem, že&nbsp;zabráním-li tomu, bude vyhráno. Popadl jsem kámen a&nbsp;pustil se&nbsp;do&nbsp;samečka, šlo to&nbsp;docela snadno, byl měkký, jen to, co&nbsp;z&nbsp;něj cákalo, zasvinilo všechno kolem dokola. Zato samička byla houževnatá, rány po&nbsp;ní&nbsp;klouzaly, bušil jsem do&nbsp;ní&nbsp;vší silou. Nakonec se&nbsp;to&nbsp;podařilo a&nbsp;mravenci zmizeli. S&nbsp;nimi zmizela také návštěva. Vyběhl jsem ji&nbsp;hledat a&nbsp;na zabahněné silničce se&nbsp;přidal ke&nbsp;skupině mladých lidí v&nbsp;tričkách s&nbsp;hnědými a&nbsp;bílými pruhy. Jako bychom šli na&nbsp;brigádu: sbírat brambory nebo jednotit řepu. Šli jsme radostně, jako za&nbsp;zábavou. Z&nbsp;boku po&nbsp;polní cestě se&nbsp;blížil traktor, řídil ho&nbsp;výskající traktorista, mladý chlapec v&nbsp;chrpově modrém tričku. Řídil jednou rukou, druhou nám mával. Obdivoval jsem bravuru, s&nbsp;jakou ovládal stroj kymácející se&nbsp;v&nbsp;rigolech neudržované cesty. Pár kroků ode mne se&nbsp;stroj převrhl a&nbsp;zavalil traktoristu. Promáčkl mu&nbsp;hrudník, modré tričko zalila krev, ukapávala do&nbsp;zelené trávy, leskla se&nbsp;jako hladina rudého rybníka v&nbsp;zapadajícím slunci. Ještě mi&nbsp;stačil říct: „Zavolej mamince…“ Zavolal bych, ale nevěděl jsem, kam mám zavolat.</span></p>
          <p class="chunk" data-nb-ref-number="7" data-nb-words="9" data-nb-chars="46"><span class="idea" data-nb-ref-number="7" id="idea7" data-nb-words="9" data-nb-chars="46">Takovýto sen se&nbsp;mi&nbsp;zdál tu&nbsp;noc před záplavami.</span></p>
        </section>
        <section>
          <p class="chunk" data-nb-ref-number="8" data-nb-words="128" data-nb-chars="727"><span class="idea" data-nb-ref-number="8" id="idea8" data-nb-words="128" data-nb-chars="727">Do&nbsp;Kláry Clarissimy jsem se&nbsp;samozřejmě zamiloval a&nbsp;Klára Clarissima se&nbsp;do&nbsp;mne samozřejmě nezamilovala. Nebyla dnešní. Ale vykládej to, Mňau, mně v&nbsp;devatenácti.&nbsp;– Udivilo mne, jak to&nbsp;bylo snadné. Jakoby nic! Jak to&nbsp;bylo přirozené… A&nbsp;přece to&nbsp;bylo úžasné. Kolik o&nbsp;tom už&nbsp;bylo potištěno papíru, slova vznešená i&nbsp;prostá, a&nbsp;já jsem až&nbsp;dosud nevěděl, co&nbsp;se&nbsp;za&nbsp;nimi ukrývá. A&nbsp;tolik jsem to&nbsp;chtěl vědět. Vzdychal jsem Zuzičce pod okny a&nbsp;nevěděl, co&nbsp;by&nbsp;kdyby. Když se&nbsp;od&nbsp;ní&nbsp;vyploužil Muciška, připadal jsem si&nbsp;zrazen. Stala se&nbsp;mi&nbsp;křivda, vyčítal jsem jánevímkomu, jako by&nbsp;jánevímkdo byl odpovědný za&nbsp;moji bezradnost. A&nbsp;přitom to&nbsp;bylo tak snadné! Těla k&nbsp;sobě skvěle pasujou, pár doteků, zkrat… A&nbsp;je to! Můžeme se&nbsp;rozejít do&nbsp;svých domovů.</span></p>
          <p class="chunk" data-nb-ref-number="9" data-nb-words="82" data-nb-chars="458"><span class="idea" data-nb-ref-number="9" id="idea9" data-nb-words="82" data-nb-chars="458">Nechtěl jsem, abychom se&nbsp;rozešli, byl jsem Kláře vděčný. Jako by&nbsp;si&nbsp;cosi od&nbsp;úst odtrhla. Jako bych byl jejím dlužníkem. Zamiloval jsem se&nbsp;do&nbsp;Kláry, ale jinak než do&nbsp;Zuzičky. Bylo to&nbsp;hmatatelné, prožité, <em>konzumované.</em> Stalo se&nbsp;to. Domníval jsem se, že&nbsp;to&nbsp;je&nbsp;ta&nbsp;láska. Teď patřím Kláře. Jenže Klára Clarissima nechtěla, abych byl její. Co&nbsp;se&nbsp;stalo, bylo nám oběma k&nbsp;užitku. Já&nbsp;jsem to&nbsp;ještě nevěděl. Klára mě&nbsp;nechtěla mít. A&nbsp;tak jsme se&nbsp;rozešli do&nbsp;svých domovů…</span></p>
        </section>
        <section>
          <p class="chunk" data-nb-ref-number="10" data-nb-words="72" data-nb-chars="397"><span class="idea" data-nb-ref-number="10" id="idea10" data-nb-words="72" data-nb-chars="397">Tenkrát ve&nbsp;Spáleném panovalo sucho. Sucho tak suché, že&nbsp;se&nbsp;ani trávě nechtělo růst a&nbsp;květiny jen vykoukly z&nbsp;louky, hned se&nbsp;zas vrátily pod zem. Studny vyschly, jenom hluboká studna v&nbsp;rasovně měla vody dost pro všechny. V&nbsp;Husím potoce také cosi teklo, bylo to&nbsp;hnědé, husté a&nbsp;smradlavé a&nbsp;nebylo toho moc. Z&nbsp;lesů přicházeli srnci s&nbsp;rodinami, a&nbsp;tak jsme pumpovali ze&nbsp;studny v&nbsp;rasovně i&nbsp;pro lesní zvěř.</span></p>
          <p class="chunk" data-nb-ref-number="11" data-nb-words="52" data-nb-chars="312"><span class="idea" data-nb-ref-number="11" id="idea11" data-nb-words="52" data-nb-chars="312">V&nbsp;tom suchém nečasu, kdy se&nbsp;oblak prachu vznášel nad městem a&nbsp;halil rozpálené slunce na&nbsp;vybledlé obloze bez mráčku a&nbsp;vodárenská věž byla prázdná, vzpomněl si&nbsp;Vladislávek Raus na&nbsp;tramvaj. Seděl v&nbsp;kuchyni rasova domku na&nbsp;stole a&nbsp;klátil nohama, zatímco pan Raus vymýšlel, jak vyrobit vodu. Ale nemohl se&nbsp;soustředit.</span></p>
          <p class="chunk" data-nb-ref-number="12" data-nb-words="4" data-nb-chars="35"><span class="idea" data-nb-ref-number="12" id="idea12" data-nb-words="4" data-nb-chars="35">„Proč klátíš, Vladislávku, nohama?“</span></p>
          <p class="chunk" data-nb-ref-number="13" data-nb-words="24" data-nb-chars="179"><span class="idea" data-nb-ref-number="13" id="idea13" data-nb-words="24" data-nb-chars="179">„Trramvaj,“ řekl Vladislávek. Jeho er&nbsp;zahrčelo, jako by&nbsp;to&nbsp;byla nejdůležitější souhláska na&nbsp;světě. V&nbsp;jiných slovech er&nbsp;nahrazoval něčím snadnějším. „Trramvaj,“ zopakoval dychtivě.</span></p>
          <p class="chunk" data-nb-ref-number="14" data-nb-words="24" data-nb-chars="156"><span class="idea" data-nb-ref-number="14" id="idea14" data-nb-words="24" data-nb-chars="156">„Ano,“ přisvědčil pan Raus. „Také zde v&nbsp;Brennstadtu jezdily tramvaje, zatímco ve&nbsp;Spáleném tramvaje nejezdí, protože jsme je&nbsp;neuvedli do&nbsp;chodu. K&nbsp;čemu taky!“</span></p>
          <p class="chunk" data-nb-ref-number="15" data-nb-words="18" data-nb-chars="125"><span class="idea" data-nb-ref-number="15" id="idea15" data-nb-words="18" data-nb-chars="125">„Trramvaj!“ řekl Vladislávek potřetí, seskočil ze&nbsp;stolu a&nbsp;začal vztekle dupat. Vydupával si&nbsp;své nezadatelné právo na&nbsp;tramvaj.</span></p>
          <p class="chunk" data-nb-ref-number="16" data-nb-words="4" data-nb-chars="23"><span class="idea" data-nb-ref-number="16" id="idea16" data-nb-words="4" data-nb-chars="23">„Jdeme!“ řekl pan Raus.</span></p>
          <p class="chunk" data-nb-ref-number="17" data-nb-words="4" data-nb-chars="34"><span class="idea" data-nb-ref-number="17" id="idea17" data-nb-words="4" data-nb-chars="34">„Trramvaj?“ zeptal se&nbsp;Vladislávek.</span></p>
          <p class="chunk" data-nb-ref-number="18" data-nb-words="29" data-nb-chars="170"><span class="idea" data-nb-ref-number="18" id="idea18" data-nb-words="29" data-nb-chars="170">„Tramvaj!“ ujistil ho&nbsp;pan Raus a&nbsp;Vladislávek se&nbsp;radostně roz­řehtal. Nasadil si&nbsp;čepici a&nbsp;stoupl si&nbsp;ke&nbsp;dveřím. Pan Raus si&nbsp;také nasadil čepici a&nbsp;popadl brašnu s&nbsp;vercajkem.</span></p>
          <p class="chunk" data-nb-ref-number="19" data-nb-words="63" data-nb-chars="442"><span class="idea" data-nb-ref-number="19" id="idea19" data-nb-words="63" data-nb-chars="442">Vpodvečer narušilo ticho vyprahlého, unaveného a&nbsp;žíznivého Spáleného řinčení a&nbsp;cinkot, kvílení, skřípot a&nbsp;hřmot stroje dlouho nepoužívaného, rachocení kol. Po&nbsp;kolejích prachem zavátých se&nbsp;s&nbsp;rozsvícenými světly řítila tramvaj. Nad čelním sklem se&nbsp;třepetaly dva rudé praporky s&nbsp;černým hákovým křížem v&nbsp;bílém poli, ponechané tramvaji po&nbsp;poslední jízdě Brennstadtem. Za&nbsp;čelním sklem stál Vladislávek s&nbsp;rozsvícenýma očima a&nbsp;škubal mosaznou klikou.</span></p>
          <p class="chunk" data-nb-ref-number="20" data-nb-words="66" data-nb-chars="410"><span class="idea" data-nb-ref-number="20" id="idea20" data-nb-words="66" data-nb-chars="410">V&nbsp;druhém voze se&nbsp;kymácel Zdenko Klápště, na&nbsp;hlavě měl kulatou čepici s&nbsp;kšiltem, přepásán byl brašnou s&nbsp;jízdenkami chrastící neplatnými feniky a&nbsp;markami; hodlal kasírovat případné cestující: dospělí knoflík, děti polovic. Držel se&nbsp;kožené opratě pod stropem a&nbsp;zběsile za&nbsp;ni&nbsp;tahal, jako by&nbsp;chtěl splašenému koni přitáhnout uzdu, přimět ho&nbsp;k&nbsp;zastavení. Jenže tramvaj není kůň. Za&nbsp;tramvají se&nbsp;hnal pan Raus a&nbsp;volal:</span></p>
          <p class="chunk" data-nb-ref-number="21" data-nb-words="17" data-nb-chars="109"><span class="idea" data-nb-ref-number="21" id="idea21" data-nb-words="17" data-nb-chars="109">„Zastav, Vladislávku, zastav! Tou druhou pákou doleva! Tou rukou, co&nbsp;v&nbsp;ní míváš lžíci, tou druhou, krucinál!“</span></p>
          <p class="chunk" data-nb-ref-number="22" data-nb-words="68" data-nb-chars="416"><span class="idea" data-nb-ref-number="22" id="idea22" data-nb-words="68" data-nb-chars="416">Řval jako zběsilý, ale copak ho&nbsp;v&nbsp;tom rachotu bylo slyšet? I&nbsp;kdyby ho&nbsp;Vladislávek slyšel, při tak báječné jízdě by&nbsp;ho&nbsp;neposlechl. Vtom však&nbsp;– zrovna u&nbsp;morového sloupu na&nbsp;náměstí&nbsp;– tramvaj zastavila sama od&nbsp;sebe. Vladislávek lomcoval oběma klikami, dupal na&nbsp;stupátko zvonku, marně. Světla pohasla, praporky zplihly v&nbsp;bezvět­ří. Klápště se&nbsp;vyštrachal z&nbsp;vlečňáku a&nbsp;kolena se&nbsp;mu&nbsp;třásla. Pan Raus doběhl všecek zchvácený:</span></p>
          <p class="chunk" data-nb-ref-number="23" data-nb-words="7" data-nb-chars="44"><span class="idea" data-nb-ref-number="23" id="idea23" data-nb-words="7" data-nb-chars="44">„Jsme bez proudu! Husí potok vyschl docela.“</span></p>
          <p class="chunk" data-nb-ref-number="24" data-nb-words="73" data-nb-chars="435"><span class="idea" data-nb-ref-number="24" id="idea24" data-nb-words="73" data-nb-chars="435">„Trramvaj!“ zvolal Vladislávek nadšeně a&nbsp;jeho er&nbsp;se&nbsp;vzneslo nad město, rozprostřelo se&nbsp;po&nbsp;rozpálené obloze. Kde se&nbsp;vzaly, tu&nbsp;se&nbsp;vzaly, objevily se&nbsp;na&nbsp;severozápadě mraky, přihnaly se&nbsp;k&nbsp;nám a&nbsp;pokryly celé nebe. Taktak jsme se&nbsp;stačili schovat pod podloubím. Jako když se&nbsp;zatáhne za&nbsp;řetízek, rázem byla z&nbsp;vyschlého Husího potoka Husí řeka, voda se&nbsp;vylila z&nbsp;břehů. Turbína se&nbsp;roztočila. Tramvaj se&nbsp;rozjela, nikým neřízena zmizela nám z&nbsp;očí.</span></p>
        </section>
        <section>
          <p class="chunk" data-nb-ref-number="25" data-nb-words="284" data-nb-chars="1617"><span class="idea" data-nb-ref-number="25" id="idea25" data-nb-words="284" data-nb-chars="1617">Celý promáčený zavřel jsem okno ve&nbsp;svém pokojíku U&nbsp;Švarné šenkýřky. Ledva jsem zahákl kličku, vítr se&nbsp;obrátil a&nbsp;déšť se&nbsp;obul do&nbsp;skel. Šklíbil se&nbsp;zvenku, mlátil do&nbsp;okna, jako kdyby mu&nbsp;záleželo právě na&nbsp;mně, jako by&nbsp;se&nbsp;mi&nbsp;chtěl dostat pod kůži.&nbsp;– Mě&nbsp;nedostaneš!&nbsp;– Mohl bych se&nbsp;radovat, že&nbsp;jsem v&nbsp;teple a&nbsp;suchu, ale neradoval jsem se. Padla na&nbsp;mne tíseň. Je&nbsp;to&nbsp;potvora bezohledná, lis na&nbsp;duši. Snadno se&nbsp;protáhla škvírou mezi okenními rámy, pronikla by&nbsp;i&nbsp;molekulami skla nebo zdí by&nbsp;prošla, když si&nbsp;umane skočit někomu za&nbsp;krk, nic jí&nbsp;v&nbsp;tom nezabrání.&nbsp;– Seděl jsem za&nbsp;stolem s&nbsp;tísní v&nbsp;šíji zakousnutou a&nbsp;díval se&nbsp;na&nbsp;déšť, naslouchal jeho vytrvalým šepotům. Co&nbsp;mě&nbsp;to&nbsp;jenom napadlo, otevírat okno! Se&nbsp;záplavou vody vtrhla dovnitř ještě taky úzkost a&nbsp;vhupla mi&nbsp;do břicha. Nevšiml jsem si&nbsp;toho hned, přetahovali jsme se&nbsp;s&nbsp;větrem o&nbsp;rozevřené okenní křídlo. Jenže úzkost je&nbsp;svěrák, už&nbsp;se&nbsp;mi&nbsp;zabydlila v&nbsp;zažívacím traktu. Tíseň tísnila hlavu, úzkost úžila útroby. Na&nbsp;podlaze pod oknem se&nbsp;leskla napršená louže, hadrový kobereček vypil, co&nbsp;se&nbsp;do&nbsp;něj vešlo, ale na&nbsp;všechno nestačil. Chtělo se&nbsp;mi&nbsp;zvracet. Nešlo to. Nastala tma. Síly mě&nbsp;opustily. Tma tmoucí. Nerozsvítil jsem, ani se&nbsp;nesvlékl, jenom boty se&nbsp;mi&nbsp;podařilo rozšněrovat a&nbsp;setřást. Padl jsem do&nbsp;postele, ale ty&nbsp;dvě bestie mi&nbsp;nedaly usnout. S&nbsp;očima upřenýma ke&nbsp;stropu ležel jsem na&nbsp;zádech a&nbsp;čekal, nevím nač. Déšť neustával. Začaly se&nbsp;tahat o&nbsp;mou duši. Nejdřív se&nbsp;ve&nbsp;mně šťáraly, aby ji&nbsp;našly. Probíraly se&nbsp;ve&nbsp;střevech, všechno tam zpřeházely, nic nenalezly. Tíseň mě&nbsp;začala proklínat, vytrvalejší úzkost pokračovala v&nbsp;hledání, někde přece musí být. Našla ji&nbsp;v&nbsp;kalhotách.</span></p>
          <p class="chunk" data-nb-ref-number="26" data-nb-words="9" data-nb-chars="50"><span class="idea" data-nb-ref-number="26" id="idea26" data-nb-words="9" data-nb-chars="50">„Mám ji!“ vykřikla a&nbsp;zvedla mou dušičku nad hlavu.</span></p>
          <p class="chunk" data-nb-ref-number="27" data-nb-words="114" data-nb-chars="673"><span class="idea" data-nb-ref-number="27" id="idea27" data-nb-words="114" data-nb-chars="673">Tíseň těžko nese, že&nbsp;si&nbsp;je&nbsp;lidé pletou, že&nbsp;je&nbsp;zaměňují, mnohým splývají v&nbsp;jedno. A&nbsp;přitom je&nbsp;to&nbsp;tak zřejmé: tíseň vyvíjí tlak shora dolů, úzkost svírá ze&nbsp;stran. Kdyby se&nbsp;domluvily, mohly by&nbsp;spolupracovat. Ale to&nbsp;by&nbsp;se&nbsp;musely zříct vzájemné řevnivosti. Tíseň skočila po&nbsp;úzkosti, chtěla jí&nbsp;vyrvat moji duši. Úzkost její záměr předpokládala a&nbsp;v&nbsp;poslední chvíli ucukla. Zuby cvakly naprázdno. Jenže tísnina hbitá ručka přece jen duši zachytila. Úzkost však držela pevně. Bylo to&nbsp;jedna jedna, obě měly stejnou šanci, žádná to&nbsp;nechtěla vzdát, obě chtěly usápnout moji dušičku pro sebe. Raději by&nbsp;ji&nbsp;přetrhly, než by&nbsp;se&nbsp;podělily.&nbsp;– Umíš si, Mňau, představit, co&nbsp;to&nbsp;se&nbsp;mnou dělalo?</span></p>
          <p class="chunk" data-nb-ref-number="28" data-nb-words="92" data-nb-chars="563"><span class="idea" data-nb-ref-number="28" id="idea28" data-nb-words="92" data-nb-chars="563">Pak se&nbsp;ozvalo zaťukání na&nbsp;dveře. Tíseň s&nbsp;úzkostí se&nbsp;lekly a&nbsp;upustily kořist do&nbsp;napršené louže. Zmáchaná a&nbsp;pomačkaná duše do&nbsp;mne honem vhupla zpátky. Tíseň s&nbsp;úzkostí se&nbsp;schovaly pod postelí a&nbsp;číhaly na&nbsp;vhodný okamžik. Nebyl jsem schopen vypravit ze&nbsp;sebe „dále“ nebo „vstupte“. Klára popadla kliku a&nbsp;vstoupila. Než stačila otočit vypínačem, výbojnější tíseň následovaná vytrvalejší úzkostí jí&nbsp;skočily na&nbsp;záda. A&nbsp;už ji&nbsp;měly, už&nbsp;byla jejich. Jak se&nbsp;tentokrát podělí? Tentokrát se&nbsp;domluvily: tíseň si&nbsp;nechala Kláru a&nbsp;mne strčila do&nbsp;svěráku úzkost. Pochutnávaly si&nbsp;obě.</span></p>
          <p class="chunk" data-nb-ref-number="29" data-nb-words="80" data-nb-chars="482"><span class="idea" data-nb-ref-number="29" id="idea29" data-nb-words="80" data-nb-chars="482">Dole v&nbsp;kuchyni seděl pan Frost a&nbsp;čekal, až&nbsp;se&nbsp;Klára vrátí a&nbsp;začne nosit na&nbsp;stůl. Hrnec s&nbsp;bramboračkou bublal na&nbsp;plotně, poklička občas povyskočila a&nbsp;zachrastila. Pan Frost seděl trpělivě u&nbsp;kuchyňského stolu a&nbsp;přemýšlel v&nbsp;notách. Z&nbsp;muzikálních úvah ho&nbsp;po&nbsp;chvíli vytrhlo ticho. Poklička přestala chrastit, oheň se&nbsp;schoval v&nbsp;popelu. Déšť neustával. Pan Frost vstal, popadl harmoniku a&nbsp;zaťukal na&nbsp;mých dveřích. Když se&nbsp;nedočkal odpovědi, posadil se&nbsp;na&nbsp;schody, roztáhl měch a&nbsp;začal hrát.</span></p>
          <p class="chunk" data-nb-ref-number="30" data-nb-words="127" data-nb-chars="821"><span class="idea" data-nb-ref-number="30" id="idea30" data-nb-words="127" data-nb-chars="821">Jakmile tíseň s&nbsp;úzkostí zaslechly akordeon, zpozorněly, přestaly pomlaskávat a&nbsp;začaly naslouchat. Hudba jim nebyla příjemná. Pan Frost spustil tarantellu, hudbu proti jedovatým potvorám. Nezvané dámy se&nbsp;nasupily, tahle muzika jim obzvlášť nevoněla. Vždyť se&nbsp;živily žalem, zoufalstvím a&nbsp;beznadějí. Pan Frost jim křížil záměry. Začal dokonce zpívat: <em>Pizzicarella mia, pizzicarella, lu&nbsp;camminatu to’&nbsp;la li&nbsp;li&nbsp;la, lu&nbsp;camminatu to’&nbsp;pare ca&nbsp;balla…</em> Když pan Frost zpíval, přestal koktat a&nbsp;jeho sebevědomí stouplo. Tady se&nbsp;cítil doma, nezranitelný, plný radosti a&nbsp;snad i&nbsp;šťastný.&nbsp;– Tíseň s&nbsp;úzkostí se&nbsp;naježily, a&nbsp;když pan Frost nepřestával, začaly se&nbsp;třást a&nbsp;zmenšovat, začaly se&nbsp;úžit a&nbsp;placatit, a&nbsp;když byly dostatečně úzké a&nbsp;placaté, protáhly se&nbsp;škvírou mezi okenními křídly do&nbsp;deště.&nbsp;– Polévka byla skvělá, pršet nepřestávalo.</span></p>
          <p class="chunk" data-nb-ref-number="31" data-nb-words="124" data-nb-chars="751"><span class="idea" data-nb-ref-number="31" id="idea31" data-nb-words="124" data-nb-chars="751">Už&nbsp;to&nbsp;nebyl obyčejný déšť. Všichni jsme byli zalezlí, nikdo nevytáhl paty, nikomu se&nbsp;nechtělo brodit kalnými vodami. Už&nbsp;toho bylo příliš. Ze&nbsp;strání se&nbsp;hrnuly nové potoky, rvaly hlínu z&nbsp;polí, kamení, křoviska a&nbsp;stromy, strhávaly s&nbsp;sebou kusy krajiny, náměstí se&nbsp;proměnilo v&nbsp;rybník s&nbsp;hnědou vodou, špína a&nbsp;zplihlé mrtvoly utopených zvířat plavaly na&nbsp;hladině. Zlatí kapři v&nbsp;kašně u&nbsp;vily po&nbsp;Vinz.&nbsp;Tlachovi měli štěstí, že&nbsp;záplava nestoupla až&nbsp;k&nbsp;nim, napršená voda by&nbsp;je&nbsp;spláchla do&nbsp;polí. Pávi seděli na&nbsp;zábradlí s&nbsp;promáčeným peřím, ocasy svěšené, korunky na&nbsp;hlavách pokleslé, do&nbsp;křiku jim nebylo. Voda po&nbsp;nich stékala na&nbsp;schodiště, po&nbsp;schodech se&nbsp;valila do&nbsp;zahrady. Pávi setrvávali na&nbsp;svém zábradlí a&nbsp;trpělivě očekávali konec. Každá pohroma jednou pomine.</span></p>
          <p class="chunk" data-nb-ref-number="32" data-nb-words="25" data-nb-chars="156"><span class="idea" data-nb-ref-number="32" id="idea32" data-nb-words="25" data-nb-chars="156">Krkavci na&nbsp;tom byli lépe. Gábina seděla na&nbsp;vejcích čerstvě snesených a&nbsp;Lukáš, aby se&nbsp;nenudila, předčítal jí&nbsp;z&nbsp;Brehmova Života zvířat o&nbsp;čeledi krkavcovitých.</span></p>
          <p class="chunk" data-nb-ref-number="33" data-nb-words="14" data-nb-chars="82"><span class="idea" data-nb-ref-number="33" id="idea33" data-nb-words="14" data-nb-chars="82">„To jsem nevěděla, že&nbsp;ta&nbsp;mrcha straka je&nbsp;naše příbuzná,“ podivila se&nbsp;Gábina velmi.</span></p>
          <p class="chunk" data-nb-ref-number="34" data-nb-words="50" data-nb-chars="290"><span class="idea" data-nb-ref-number="34" id="idea34" data-nb-words="50" data-nb-chars="290">„Příbuzné si&nbsp;krkavec nevybírá…“ chlácholil ji&nbsp;Lukáš. Hnízdo měli ve&nbsp;zvonici kostela svatého Antonína nad Spáleným a&nbsp;od té&nbsp;doby, co&nbsp;jsme tam byli s&nbsp;Vladislávkem, je&nbsp;nikdo nevyrušil. Libovali si, že&nbsp;jsou pod střechou. Za&nbsp;tři týdny se&nbsp;z&nbsp;vajec cosi vyklube, za&nbsp;tři týdny snad už&nbsp;přestane pršet.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>