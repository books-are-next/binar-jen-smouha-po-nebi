<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XV">
    <meta name="apple-mobile-web-app-capable" content="yes">
    <title>XV</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Jen šmouha po nebi">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jen šmouha po nebi">
    <meta property="og:title" content="Jen šmouha po nebi">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Jen šmouha po nebi">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./jen_smouha_po_nebi_020.html">
    <link rel="next" href="./jen_smouha_po_nebi_022.html">
    <meta name="nb-order" content="17">
    <link rel="self" href="jen_smouha_po_nebi_021.html">
    <meta name="nb-identifier" content="binar-jen-smouha-po-nebi-afbb92d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3449" data-nb-chars="20607">
    <nav role="doc-toc">
      <ul class="plain section">
        <li><a href="jen_smouha_po_nebi_007.html">I</a></li>
        <li><a href="jen_smouha_po_nebi_008.html">II</a></li>
        <li><a href="jen_smouha_po_nebi_009.html">III</a></li>
        <li><a href="jen_smouha_po_nebi_010.html">IV</a></li>
        <li><a href="jen_smouha_po_nebi_011.html">V</a></li>
        <li><a href="jen_smouha_po_nebi_012.html">VI</a></li>
        <li><a href="jen_smouha_po_nebi_013.html">VII</a></li>
        <li><a href="jen_smouha_po_nebi_014.html">VIII</a></li>
        <li><a href="jen_smouha_po_nebi_015.html">IX</a></li>
        <li><a href="jen_smouha_po_nebi_016.html">X</a></li>
        <li><a href="jen_smouha_po_nebi_017.html">XI</a></li>
        <li><a href="jen_smouha_po_nebi_018.html">XII</a></li>
        <li><a href="jen_smouha_po_nebi_019.html">XIII</a></li>
        <li><a href="jen_smouha_po_nebi_020.html">XIV</a></li>
        <li><a href="jen_smouha_po_nebi_021.html">XV</a></li>
        <li><a href="jen_smouha_po_nebi_022.html">XVI</a></li>
        <li><a href="jen_smouha_po_nebi_023.html">XVII</a></li>
        <li><a href="jen_smouha_po_nebi_024.html">XVIII</a></li>
        <li><a href="jen_smouha_po_nebi_025.html">XIX</a></li>
        <li><a href="jen_smouha_po_nebi_026.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XV</span></h1>
        <section>
          <p class="chunk" data-nb-ref-number="2" data-nb-words="132" data-nb-chars="771"><span class="idea" data-nb-ref-number="2" id="idea2" data-nb-words="132" data-nb-chars="771">Byla to&nbsp;solidní loď&nbsp;– z&nbsp;ušlechtilého dřeva, tři piráti na&nbsp;palubě: Pankrác, Servác a&nbsp;Bonifác. Na&nbsp;stožáru se&nbsp;třepetala černá vlajka s&nbsp;bílou lebkou a&nbsp;zkříženými hnáty. Ušila a&nbsp;vyšila ji&nbsp;má&nbsp;sestra Anka pro své vnuky, aby se&nbsp;jim dobře loupilo a&nbsp;vraždilo. Byl bych raději, kdyby u&nbsp;domu místo lodi stála z&nbsp;toho dříví věž, dokonale postavená podle projektu architekta Poštovny. Potíž však spočívala ve&nbsp;zběhlém důlním tesaři Helebrantovi. Ještě jsem mu&nbsp;dával šanci, srpen byl v&nbsp;půli, ještě bylo léto a&nbsp;on slíbil, že&nbsp;začne na&nbsp;podzim a&nbsp;dílo do&nbsp;zimy dokončí. S&nbsp;věží se&nbsp;nezačalo, pirátská loď s&nbsp;tříčlennou posádkou už&nbsp;brázdí přilehlá moře spálenská.&nbsp;– Tomu Helebrantovi jsem řekl, že&nbsp;hledám někoho jiného, aby se&nbsp;zařídil. Chtěl ode mne sto tisíc odškodného, že&nbsp;jsem nedodržel smlouvu.</span></p>
          <p class="chunk" data-nb-ref-number="3" data-nb-words="4" data-nb-chars="34"><span class="idea" data-nb-ref-number="3" id="idea3" data-nb-words="4" data-nb-chars="34">„Jakou smlouvu, Helebrante? Ukaž!“</span></p>
          <p class="chunk" data-nb-ref-number="4" data-nb-words="7" data-nb-chars="39"><span class="idea" data-nb-ref-number="4" id="idea4" data-nb-words="7" data-nb-chars="39">„Plácli sme se, pane Bartoš, anebo ni?“</span></p>
          <p class="chunk" data-nb-ref-number="5" data-nb-words="18" data-nb-chars="103"><span class="idea" data-nb-ref-number="5" id="idea5" data-nb-words="18" data-nb-chars="103">„Plácli,“ připustil jsem. Plácnutí je&nbsp;taky smlouva, s&nbsp;tím se&nbsp;nedá nic dělat, a&nbsp;smlouva se&nbsp;musí dodržet!</span></p>
          <p class="chunk" data-nb-ref-number="6" data-nb-words="7" data-nb-chars="45"><span class="idea" data-nb-ref-number="6" id="idea6" data-nb-words="7" data-nb-chars="45">„Tak dobře, Helebrante, na&nbsp;podzim se&nbsp;začíná.“</span></p>
          <p class="chunk" data-nb-ref-number="7" data-nb-words="16" data-nb-chars="79"><span class="idea" data-nb-ref-number="7" id="idea7" data-nb-words="16" data-nb-chars="79">„Aji konči. Do&nbsp;zimy je&nbsp;to&nbsp;fertyk!“ řekl Helebrant a&nbsp;na to&nbsp;jsme si&nbsp;znovu plácli.</span></p>
          <p class="chunk" data-nb-ref-number="8" data-nb-words="98" data-nb-chars="640"><span class="idea" data-nb-ref-number="8" id="idea8" data-nb-words="98" data-nb-chars="640">Když ten lstivý havíř propil poslední peníze za&nbsp;chalupu, dívčina, která mu&nbsp;s&nbsp;pitím pomáhala, sbalila raneček a&nbsp;odešla do&nbsp;krajského města hledat nový smysl života. Našla ho&nbsp;jako aktivní squatterka mezi bezdomovci v&nbsp;opuštěné vile po&nbsp;uhlobaronu Wiltschkovi. Takže to&nbsp;se&nbsp;zahájením stavby věže vypadalo docela slibně. Helebrant potřeboval peníze. Počátkem srpna přišel až&nbsp;na&nbsp;dohled, hodlal ze&nbsp;mne s&nbsp;největší pravděpodobností vymáčknout pár peněz na&nbsp;nezbytné výdaje. Pozoroval jsem z&nbsp;balkonu jeho pohyb od&nbsp;horizontu k&nbsp;mému domu rozhodnut, že&nbsp;mu&nbsp;dám jednu větší bankovku. Když spatřil pirátskou vlajku na&nbsp;srovnaném dřevě, odcouval zpátky za&nbsp;obzor.</span></p>
          <p class="chunk" data-nb-ref-number="9" data-nb-words="103" data-nb-chars="637"><span class="idea" data-nb-ref-number="9" id="idea9" data-nb-words="103" data-nb-chars="637">V&nbsp;polovině srpna byla vlajka stažena a&nbsp;uložena na&nbsp;suchém místě, Pankrác, Servác a&nbsp;Bonifác umyti, zavazadla sbalena. Očekával se&nbsp;příjezd matky Petry. Odveze je&nbsp;na&nbsp;plavbu po&nbsp;Karibiku, opravdická loď už&nbsp;houká v&nbsp;přístavu. Babičku Anku odvezou na&nbsp;valnou hromadu dámského vyšívacího spolku Tužme se, který usiluje o&nbsp;bližší budoucnost; zabývá se&nbsp;rovněž lebkami a&nbsp;hnáty pro malé piráty. Bude se&nbsp;volit nová předsedkyně a&nbsp;naše Anka je&nbsp;v&nbsp;naději.&nbsp;– Petra zprudka zabrzdila, poskládala zavazadla do&nbsp;zavazadlového prostoru a&nbsp;piráty do&nbsp;sedaček v&nbsp;zadním prostoru, babičku na&nbsp;pravé přední sedadlo a&nbsp;zahleděla se&nbsp;na&nbsp;to, co&nbsp;bylo před chvílí pirátskou lodí.</span></p>
          <p class="chunk" data-nb-ref-number="10" data-nb-words="17" data-nb-chars="116"><span class="idea" data-nb-ref-number="10" id="idea10" data-nb-words="17" data-nb-chars="116">„S&nbsp;tím něco uděláme, strýče!“ řekla odhodlaně, zkontrolovala synům kšírování, rozsvítila světla a&nbsp;rozjela se&nbsp;k&nbsp;jihu.</span></p>
          <p class="chunk" data-nb-ref-number="11" data-nb-words="189" data-nb-chars="1114"><span class="idea" data-nb-ref-number="11" id="idea11" data-nb-words="189" data-nb-chars="1114">A&nbsp;tak jsme tu&nbsp;zase sami, Mňau. Už&nbsp;tě&nbsp;nikdo nebude tahat za&nbsp;ocas ani nutit do&nbsp;létání. Už&nbsp;nebudou dupat po&nbsp;schodech a&nbsp;přepadat obchodní plavidla. Až&nbsp;zase za&nbsp;rok… Však se&nbsp;dočkáš, Mňau.&nbsp;– Dal jsem si&nbsp;houpací židli na&nbsp;balkon, díval se&nbsp;na&nbsp;obzor, za&nbsp;něj nedohlédnu. Viděl jsem louku s&nbsp;přerostlou trávou&nbsp;– sedláci mého dětství by&nbsp;ji&nbsp;měli už&nbsp;dávno usušenou. Nikdo prý nechce sám hospodařit, raději chodí do&nbsp;práce. Osm hodin a&nbsp;fertyk, vlezte mi&nbsp;na&nbsp;záda. Žádné starosti! Země není živitelka, je&nbsp;to&nbsp;výrobní prostředek. Mléko se&nbsp;nedojí, vejce nesnášejí, obilí neroste, všechno se&nbsp;vyrábí. Vidím i&nbsp;kousek prořídlého lesa, zbylých pár stromů na&nbsp;semeno. Vykácel to&nbsp;majitel, výrobce stromů, jmenuje se&nbsp;Kvapil. Jeho otec si&nbsp;zabral statek po&nbsp;Němcích na&nbsp;samotě u&nbsp;Spáleného s&nbsp;poli a&nbsp;lesy. Když přišli komunisti k&nbsp;moci, vstoupil starý Kvapil do&nbsp;družstva a&nbsp;zabraný majetek se&nbsp;stal majetkem lidu, nás všech, Mňau. A&nbsp;když lid zvítězil nad komunisty a&nbsp;nastolil demokracii, nevrátil majetek vyhnaným Němcům, původním majitelům, ale mladému Kvapilovi. Mladý Kvapil prodal pole akciové společnosti a&nbsp;v&nbsp;lese se&nbsp;pustil do&nbsp;výroby a&nbsp;prodeje stromů.</span></p>
          <p class="chunk" data-nb-ref-number="12" data-nb-words="62" data-nb-chars="392"><span class="idea" data-nb-ref-number="12" id="idea12" data-nb-words="62" data-nb-chars="392">Obul jsem si&nbsp;pohorky, vzal flašku slivovice a&nbsp;vydal se&nbsp;za&nbsp;Hele­brantem zjistit, jak se&nbsp;věci mají. Prodral jsem se&nbsp;přerostlou otavou a&nbsp;prošel Kvapilovými pasekami, vysázel tam stromečky, snad ještě není všechno ztraceno. Na&nbsp;druhém obzoru jsem uviděl stoupat k&nbsp;nebi šňůrku kouře. Kolem šňůrky kroužili krkavci a&nbsp;dívali se&nbsp;dolů. Stojí tam na&nbsp;pasece Helebrantova maringotka. Přidal jsem do&nbsp;kroku.</span></p>
          <p class="chunk" data-nb-ref-number="13" data-nb-words="46" data-nb-chars="291"><span class="idea" data-nb-ref-number="13" id="idea13" data-nb-words="46" data-nb-chars="291">Z&nbsp;maringotky zbyly jenom kovové části, ohořelé trámy a&nbsp;hromádka popela. Povaloval se&nbsp;tu&nbsp;lavor a&nbsp;plechový džbán, čajová konvice a&nbsp;smaltovaný hrnec. Na&nbsp;železné kostře postele spočíval zčernalý Helebrant, ohořelý, s&nbsp;vyceněnými zuby.&nbsp;– Sáhl jsem do&nbsp;kapsy pro telefon a&nbsp;zavolal na&nbsp;tísňovou linku.</span></p>
        </section>
        <section>
          <p class="chunk" data-nb-ref-number="14" data-nb-words="68" data-nb-chars="403"><span class="idea" data-nb-ref-number="14" id="idea14" data-nb-words="68" data-nb-chars="403">Dneska se&nbsp;mi&nbsp;zdálo málo, Mňau. O&nbsp;cypřiších, slavících a&nbsp;vrabcích, o&nbsp;cypřiších v&nbsp;Bolgheri. A&nbsp;taky o&nbsp;spolknutém slunci. Takový sen se&nbsp;těžko lape, mezi prsty proteče, vyklouzne a&nbsp;zmizí. Co&nbsp;se&nbsp;zdá, je&nbsp;sen! Ale co&nbsp;když má&nbsp;snová existence větší smysl než každodenní klopýtání z&nbsp;práce do&nbsp;hospody, od&nbsp;supermarketu k&nbsp;televizoru? Co&nbsp;když je&nbsp;sen letmým pohledem do&nbsp;skutečné existence… Jednou tam zůstaneme napořád.</span></p>
          <p class="chunk" data-nb-ref-number="15" data-nb-words="21" data-nb-chars="127"><span class="idea" data-nb-ref-number="15" id="idea15" data-nb-words="21" data-nb-chars="127">Zahlédl jsem alej cypřišů, ve&nbsp;dne plná vrabců, v&nbsp;noci slavíků; zelení hadi polykají ptákům mláďata, a&nbsp;moře večer slunce polyká.</span></p>
        </section>
        <section>
          <p class="chunk" data-nb-ref-number="16" data-nb-words="31" data-nb-chars="138"><span class="idea" data-nb-ref-number="16" id="idea16" data-nb-words="7" data-nb-chars="34">Dubům a&nbsp;nám zde můžeš svěřit hoře,<br></span>
            <span class="idea" data-nb-ref-number="17" id="idea17" data-nb-words="8" data-nb-chars="32">jež trápí tě&nbsp;a&nbsp;říci o&nbsp;svém bolu.<br></span>
            <span class="idea" data-nb-ref-number="18" id="idea18" data-nb-words="8" data-nb-chars="35">Viz jen, jak klidný azur je&nbsp;i&nbsp;moře,<br></span>
            <span class="idea" data-nb-ref-number="19" id="idea19" data-nb-words="8" data-nb-chars="37">jak s&nbsp;úsměvem v&nbsp;ně slunce klesá dolů!</span>
          </p>
        </section>
        <section>
          <p class="chunk" data-nb-ref-number="17" data-nb-words="27" data-nb-chars="139"><span class="idea" data-nb-ref-number="20" id="idea20" data-nb-words="6" data-nb-chars="31">Viz hejna na&nbsp;západě za&nbsp;přeletu,<br></span>
            <span class="idea" data-nb-ref-number="21" id="idea21" data-nb-words="7" data-nb-chars="34">viz, jak se&nbsp;vrabci vesele tu&nbsp;vadí!<br></span>
            <span class="idea" data-nb-ref-number="22" id="idea22" data-nb-words="7" data-nb-chars="35">Slavičí klokot v&nbsp;noci slyšet je&nbsp;tu:<br></span>
            <span class="idea" data-nb-ref-number="23" id="idea23" data-nb-words="7" data-nb-chars="39">zůstaň, nech přeludu, jenž tebe svádí&nbsp;–</span>
          </p>
        </section>
        <section>
          <p class="chunk" data-nb-ref-number="18" data-nb-words="22" data-nb-chars="131"><span class="idea" data-nb-ref-number="24" id="idea24" data-nb-words="5" data-nb-chars="33">přeludu temného, jenž nad hlubinu<br></span>
            <span class="idea" data-nb-ref-number="25" id="idea25" data-nb-words="4" data-nb-chars="30">srdce, zle myšlenkami ubitého,<br></span>
            <span class="idea" data-nb-ref-number="26" id="idea26" data-nb-words="6" data-nb-chars="34">šlehá jak plamen ze&nbsp;hřbitova stínu<br></span>
            <span class="idea" data-nb-ref-number="27" id="idea27" data-nb-words="7" data-nb-chars="34">za&nbsp;těmi sahá, kdo jdou kolem něho.</span>
          </p>
        </section>
        <section>
          <p class="chunk" data-nb-ref-number="19" data-nb-words="19" data-nb-chars="94"><span class="idea" data-nb-ref-number="28" id="idea28" data-nb-words="7" data-nb-chars="35">Zůstaň; my&nbsp;zítra v&nbsp;poledne, až&nbsp;líně<br></span>
            <span class="idea" data-nb-ref-number="29" id="idea29" data-nb-words="6" data-nb-chars="30">ve&nbsp;stínu dubů budou koně státi<br></span>
            <span class="idea" data-nb-ref-number="30" id="idea30" data-nb-words="6" data-nb-chars="29">s&nbsp;tlamami k&nbsp;sobě vše schvátí,</span>
          </p>
        </section>
        <section>
          <p class="chunk" data-nb-ref-number="20" data-nb-words="25" data-nb-chars="138"><span class="idea" data-nb-ref-number="31" id="idea31" data-nb-words="6" data-nb-chars="33">my, cypřiše tvé, zpívat budeme ti</span>
            &nbsp;
            <span class="idea" data-nb-ref-number="32" id="idea32" data-nb-words="7" data-nb-chars="38">chóry, jež věčně ve&nbsp;vzduchu se&nbsp;chvějí,<br></span>
            <span class="idea" data-nb-ref-number="33" id="idea33" data-nb-words="6" data-nb-chars="32">a&nbsp;z&nbsp;jilmů nymfy uzříš vycházeti,<br></span>
            <span class="idea" data-nb-ref-number="34" id="idea34" data-nb-words="6" data-nb-chars="35">jichž závoj zavlá po&nbsp;tvém obličeji;</span>
          </p>
        </section>
        <section>
          <p class="chunk" data-nb-ref-number="21" data-nb-words="25" data-nb-chars="138"><em><span class="idea" data-nb-ref-number="35" id="idea35" data-nb-words="7" data-nb-chars="34">a věčný Pan, jenž po&nbsp;výšinách těká<br></span>
<span class="idea" data-nb-ref-number="36" id="idea36" data-nb-words="6" data-nb-chars="31">i&nbsp;pustou rovinou teď v&nbsp;osamění,<br></span>
<span class="idea" data-nb-ref-number="37" id="idea37" data-nb-words="6" data-nb-chars="36">svár starostí, jenž padá na&nbsp;člověka,<br></span>
<span class="idea" data-nb-ref-number="38" id="idea38" data-nb-words="6" data-nb-chars="37">svou božskou harmonií v&nbsp;soulad změní.</span></em></p>
        </section>
        <section>
          <p class="chunk" data-nb-ref-number="22" data-nb-words="65" data-nb-chars="364"><span class="idea" data-nb-ref-number="39" id="idea39" data-nb-words="65" data-nb-chars="364">Splývám s&nbsp;vlnami a&nbsp;pátrám po&nbsp;utopeném slunci, co&nbsp;bychom si&nbsp;bez něj počali! Kde bereme tu&nbsp;jistotu, že&nbsp;se&nbsp;zas ráno objeví? Popadl mě&nbsp;strach z&nbsp;konečnosti. Všecko jednou skončí, i&nbsp;slunce. A&nbsp;co když skončilo už&nbsp;dnes a&nbsp;zítra nevyjde? Plaval jsem pod vodu, do&nbsp;útrob moře, plaval a&nbsp;plaval, propracovával se&nbsp;masami vod, ale v&nbsp;té černočerné tmě jsem žádné slunce nenahmatal…</span></p>
          <p class="chunk" data-nb-ref-number="23" data-nb-words="6" data-nb-chars="35"><span class="idea" data-nb-ref-number="40" id="idea40" data-nb-words="6" data-nb-chars="35">Neškleb se, Mňau, sen si&nbsp;nevybereš.</span></p>
        </section>
        <section>
          <p class="chunk" data-nb-ref-number="24" data-nb-words="84" data-nb-chars="476"><span class="idea" data-nb-ref-number="41" id="idea41" data-nb-words="84" data-nb-chars="476">Když něco dobře poznáš, přiroste ti&nbsp;to&nbsp;k&nbsp;srdci, Mňau, byť by&nbsp;to&nbsp;bylo třeba Spálené; i&nbsp;samozvanou kočku, která se&nbsp;lísá, jenom když má&nbsp;hlad, si&nbsp;můžeš oblíbit. Co&nbsp;mě&nbsp;drželo ve&nbsp;Spáleném? Copak jsem tam byl dobrovolně, ve&nbsp;městě ukradeném jeho původním občanům? Vždyť mě&nbsp;tam přihnali násilím. Přesto jsem tři dny váhal, jestli se&nbsp;Růženka rozhodla správně. Měl jsem tu&nbsp;své jisté: komůrku u&nbsp;Švarné šenkýřky, tam se&nbsp;budu moci po&nbsp;vojně vrátit, a&nbsp;Růženku, musela by&nbsp;na&nbsp;mne čekat… Musela?</span></p>
          <p class="chunk" data-nb-ref-number="25" data-nb-words="70" data-nb-chars="430"><span class="idea" data-nb-ref-number="42" id="idea42" data-nb-words="70" data-nb-chars="430">Utečem! To&nbsp;se&nbsp;řekne, utečem… Přes kopečky, přes hranice bedlivě střežené, z&nbsp;vlasti do&nbsp;ciziny, a&nbsp;už se&nbsp;nevrátit. Zběhnout z&nbsp;vojny, protože s&nbsp;převzetím povolávacího rozkazu už&nbsp;vězím ve&nbsp;vojenských spárech a&nbsp;podléhám vojenským zákonům, už&nbsp;jsem jejich a&nbsp;za zběhnutí do&nbsp;ciziny v&nbsp;úmyslu vyhnout se&nbsp;vojenské službě je&nbsp;paragraf&nbsp;283, trestní sazba až&nbsp;sedm let odnětí svobody, za&nbsp;branné pohotovosti státu bych byl popraven. Kdyby mě&nbsp;chytili.</span></p>
          <p class="chunk" data-nb-ref-number="26" data-nb-words="110" data-nb-chars="679"><span class="idea" data-nb-ref-number="43" id="idea43" data-nb-words="110" data-nb-chars="679">Obilí dozrávalo, brzy budou žně; na&nbsp;jihu začali už&nbsp;jednotní zemědělští družstevníci boj o&nbsp;zrno, píše se&nbsp;o&nbsp;tom v&nbsp;novinách, rozhlas vysílá reportáže přímo z&nbsp;bojišť. Sbalili jsme si&nbsp;batohy s&nbsp;nejpotřebnějším jako turisté, řekli si&nbsp;v&nbsp;řetězárně o&nbsp;dovolenou a&nbsp;vydali se&nbsp;na&nbsp;předsvatební cestu. Na&nbsp;jih a&nbsp;taky na&nbsp;západ; nejdříve vlakem, pak autobusem a&nbsp;posledních asi dvacet kilometrů pěšky, z&nbsp;bezpečnostních důvodů. Růženčin bratranec Přemysl Ščuka sloužil na&nbsp;vojně u&nbsp;pohraniční stráže. Chvíli nám to&nbsp;rozmlouval, ale pak nakreslil podrobný plánek, kudy by&nbsp;to&nbsp;eventuálně, ovšem bez záruky, mohlo jít. Za&nbsp;tmy nad ránem, když je&nbsp;noční hlídka ospalá a&nbsp;denní se&nbsp;ještě nevypravila ji&nbsp;vystřídat.</span></p>
          <p class="chunk" data-nb-ref-number="27" data-nb-words="82" data-nb-chars="488"><span class="idea" data-nb-ref-number="44" id="idea44" data-nb-words="82" data-nb-chars="488">„Bacha na&nbsp;místní lidi, rádi práskajú,“ varoval bratranec Přemysl. Taky nám řekl, že&nbsp;když se&nbsp;nám podaří zdolat drátěný zátaras, nemáme ještě vyhráno, musíme se&nbsp;dostat za&nbsp;demarkační čáru, ta&nbsp;je&nbsp;klikatá a&nbsp;někdy vzdálená od&nbsp;drátů pár kilometrů. Pokud se&nbsp;nedostaneme za&nbsp;hraniční patníky, nejsme v&nbsp;bezpečí. „Ale bacha, některé kurvy střílajú aji přes hranicu a&nbsp;mrtvolu přetáhnou k&nbsp;nám,“ varoval, „dostanou za&nbsp;to&nbsp;opušťák. Tři dni volno a&nbsp;deň na&nbsp;cestu nebo aji dva, podle teho, jak to&nbsp;má&nbsp;daleko.“</span></p>
          <p class="chunk" data-nb-ref-number="28" data-nb-words="6" data-nb-chars="39"><span class="idea" data-nb-ref-number="45" id="idea45" data-nb-words="6" data-nb-chars="39">„I&nbsp;za mrtvolu?“ nemohla uvěřit Růženka.</span></p>
          <p class="chunk" data-nb-ref-number="29" data-nb-words="18" data-nb-chars="122"><span class="idea" data-nb-ref-number="46" id="idea46" data-nb-words="18" data-nb-chars="122">„To nevím,“ připustil bratranec Přemysl. „Za mrtvolu myslím medajlu. Já&nbsp;jsem žádného nezastřelil, vím to&nbsp;enem z&nbsp;doslechu…“</span></p>
          <p class="chunk" data-nb-ref-number="30" data-nb-words="52" data-nb-chars="303"><span class="idea" data-nb-ref-number="47" id="idea47" data-nb-words="52" data-nb-chars="303">Nevěřili jsme bratranci Ščukovi všechno, trochu se&nbsp;dělal důležitým. Přece nebudou mladí kluci střílet po&nbsp;lidech, kteří se&nbsp;jenom vydali přes kopečky do&nbsp;světa. Věřili jsme mu, že&nbsp;by&nbsp;nás mohl někdo z&nbsp;místních udat. To&nbsp;bych pak musel do&nbsp;vězení. Když jsme se&nbsp;blížili k&nbsp;hranici, lidem jsme se&nbsp;raději vyhýbali.</span></p>
          <p class="chunk" data-nb-ref-number="31" data-nb-words="73" data-nb-chars="458"><span class="idea" data-nb-ref-number="48" id="idea48" data-nb-words="73" data-nb-chars="458">Do&nbsp;oblasti bratrancova náčrtu jsme se&nbsp;doplížili za&nbsp;noci. V&nbsp;místech, kde zakreslil brambořiště, narazili jsme na&nbsp;pole s&nbsp;obilím. Utahaní celodenním plahočením jsme se&nbsp;potřebovali vyspat, aspoň chvilku, dvě tři hodinky, než se&nbsp;pustíme do&nbsp;díla. Přitulili jsme se&nbsp;k&nbsp;sobě na&nbsp;mezi, batohy pod hlavou, a&nbsp;hned usnuli jak neviňátka, jako bychom zrovna nepáchali zločin opuštění republiky, za&nbsp;který hrozí Růžence pět roků a&nbsp;mne, vojenského zběha, postaví rovnou ke&nbsp;zdi.</span></p>
          <p class="chunk" data-nb-ref-number="32" data-nb-words="245" data-nb-chars="1482"><span class="idea" data-nb-ref-number="49" id="idea49" data-nb-words="245" data-nb-chars="1482">Probudil nás rachot a&nbsp;slunko na&nbsp;obloze. Bylo ráno, obilí vysoké, žito před sklizní, s&nbsp;vlčími máky, koukolem, čekankou a&nbsp;chrpami, u&nbsp;země se&nbsp;krčily drobounké polní macešky… Popadli jsme batohy a&nbsp;zmizeli v&nbsp;žitě. Přikrčili jsme se&nbsp;a&nbsp;čekali, až&nbsp;rachot přejede polní cestou kolem nás. Jenže rachot se&nbsp;loudal, blížil se&nbsp;zvolna, jako by&nbsp;měl času dost, jako by&nbsp;ho&nbsp;nikdo nehonil. Byl to&nbsp;traktor v&nbsp;pracovním nasazení, vlekl za&nbsp;sebou stroj, který seká obilí. Hned se&nbsp;do&nbsp;toho pustil. Ukusoval z&nbsp;naší skrýše a&nbsp;vyplivoval ze&nbsp;sebe snopy svázané sisalovým provázkem, ten stroj byl samovaz. Za&nbsp;samovazem postupovala dvojice mužů v&nbsp;zaprášených montérkách, na&nbsp;hlavách placaté čepice. Na&nbsp;posečeném strništi skládali ze&nbsp;snopů panáky, aby obilí proschlo. Traktor s&nbsp;dělníky v&nbsp;patách zvolna objížděl pole po&nbsp;obvodu, samovaz ukrajoval žito a&nbsp;sám je&nbsp;vázal do&nbsp;snopů. Nebylo úniku. Kdybychom vyběhli, dělníci by&nbsp;nás uviděli a&nbsp;pustili se&nbsp;za&nbsp;námi, protože by&nbsp;to&nbsp;pokládali za&nbsp;svoji občanskou, vlasteneckou povinnost. Lov je&nbsp;odnepaměti vítanou kratochvílí. Někteří byli dokonce členy lapací organizace s&nbsp;právem nosit na&nbsp;rukávu pásku POMOCNÍK POHRANIČNÍ STRÁŽE. Nic bych za&nbsp;to&nbsp;nedal, že&nbsp;takovým pomocníkem byl nejméně jeden z&nbsp;lidí na&nbsp;poli. Mohl mít u&nbsp;sebe zbraň, to&nbsp;byla jejich výsada a&nbsp;jenom pošetilec by&nbsp;takovou výsadu zanedbával. Pole bylo rozlehlé, s&nbsp;takovou to&nbsp;do&nbsp;večera nestihnou. A&nbsp;nám nezbývalo než v&nbsp;úkrytu žitných klasů počkat na&nbsp;tmu. Proti hladu si&nbsp;můžeme nadrolit zrní a&nbsp;bez vody snad jeden den vydržíme.</span></p>
          <p class="chunk" data-nb-ref-number="33" data-nb-words="73" data-nb-chars="425"><span class="idea" data-nb-ref-number="50" id="idea50" data-nb-words="73" data-nb-chars="425">Traktor neměl kabinu, řidič seděl na&nbsp;plechové sedačce s&nbsp;beraní kožešinou pod zadkem. Tvářil se&nbsp;pyšně, vždyť nemusel pracovat, jen si&nbsp;tak pěkně seděl a&nbsp;jel, to&nbsp;není práce, to&nbsp;je&nbsp;taky výsada. Pracující lid mu&nbsp;svěřil traktor, on&nbsp;si&nbsp;toho váží, on&nbsp;si&nbsp;toho užívá. Pýcha z&nbsp;něj šplíchala na&nbsp;všechny strany, divže nás, skrčené mezi stvoly, nepocákala. Museli jsme ustoupit dál od&nbsp;okraje, blíž ke&nbsp;středu lánu. Ještě bylo kam ustupovat.</span></p>
          <p class="chunk" data-nb-ref-number="34" data-nb-words="71" data-nb-chars="433"><span class="idea" data-nb-ref-number="51" id="idea51" data-nb-words="71" data-nb-chars="433">V&nbsp;poledne traktorista vypnul motor. Muži si&nbsp;sedli na&nbsp;snopy a&nbsp;pustili se&nbsp;do&nbsp;jídla. Namazané krajíce zapíjeli lahvovým pivem, rozprávěli, ale rozumět jim nebylo. Muselo to&nbsp;být šprýmovné, protože se&nbsp;smáli, pivo jim žbluňkalo v&nbsp;hrdlech, až&nbsp;k&nbsp;nám to&nbsp;dolehlo, nebo to&nbsp;byla jenom představa? Polykali jsme suché sliny a&nbsp;měli žízeň v&nbsp;srpnovém poledním slunci. Dnes v&nbsp;osmnáct hodin se&nbsp;stanu vojenským zběhem. Vyhlásí po&nbsp;mně celostátní pátrání?</span></p>
          <p class="chunk" data-nb-ref-number="35" data-nb-words="55" data-nb-chars="295"><span class="idea" data-nb-ref-number="52" id="idea52" data-nb-words="55" data-nb-chars="295">Muži dojedli a&nbsp;lehli si&nbsp;na&nbsp;snopy. S&nbsp;takovou pole neposečou ani za&nbsp;dva dny, radovali jsme se&nbsp;potichu a&nbsp;zapomněli na&nbsp;žízeň. Za&nbsp;tmy vyklouzneme, hranice je&nbsp;asi dva kilometry odtud, v&nbsp;hustém lese, tam smějí jenom pohraničníci a&nbsp;divá zvěř, té&nbsp;se&nbsp;na&nbsp;povolení neptají. A&nbsp;my dva jsme divá zvěř na&nbsp;útěku.</span></p>
          <p class="chunk" data-nb-ref-number="36" data-nb-words="38" data-nb-chars="180"><span class="idea" data-nb-ref-number="53" id="idea53" data-nb-words="38" data-nb-chars="180">„Neboj se, truhlíku!“ šeptala mi&nbsp;Růženka do&nbsp;ucha. Věděla, že&nbsp;se&nbsp;bojím. Taky se&nbsp;bála. Kdo by&nbsp;se&nbsp;nebál! Jen jsem jí&nbsp;stiskl ruku a&nbsp;byl rád, že&nbsp;ji&nbsp;mám, že&nbsp;je&nbsp;se&nbsp;mnou, že&nbsp;tu&nbsp;nejsem sám.</span></p>
          <p class="chunk" data-nb-ref-number="37" data-nb-words="7" data-nb-chars="40"><span class="idea" data-nb-ref-number="54" id="idea54" data-nb-words="7" data-nb-chars="40">„Neboj se, Růženko, nic se&nbsp;nám nestane!“</span></p>
          <p class="chunk" data-nb-ref-number="38" data-nb-words="50" data-nb-chars="249"><span class="idea" data-nb-ref-number="55" id="idea55" data-nb-words="50" data-nb-chars="249">V&nbsp;tu chvíli se&nbsp;v&nbsp;dáli ozval motor, a&nbsp;nebyl sám. Za&nbsp;chvilku tu&nbsp;byly další dva traktory se&nbsp;samovazy a&nbsp;s&nbsp;nimi tři ženy v&nbsp;šátcích a&nbsp;čiperný dědek opásaný modrou zástěrou. Ti, co&nbsp;už&nbsp;tu&nbsp;byli, si&nbsp;protřeli oči, vstali ze&nbsp;snopů a&nbsp;všichni se&nbsp;pustili do&nbsp;práce.</span></p>
          <p class="chunk" data-nb-ref-number="39" data-nb-words="7" data-nb-chars="38"><span class="idea" data-nb-ref-number="56" id="idea56" data-nb-words="7" data-nb-chars="38">„To je&nbsp;náš konec,“ špitl jsem zděšeně.</span></p>
          <p class="chunk" data-nb-ref-number="40" data-nb-words="11" data-nb-chars="56"><span class="idea" data-nb-ref-number="57" id="idea57" data-nb-words="11" data-nb-chars="56">„Eště ne, eště nás nemajú! Konec bude, až&nbsp;nás budú mět!“</span></p>
          <p class="chunk" data-nb-ref-number="41" data-nb-words="96" data-nb-chars="564"><span class="idea" data-nb-ref-number="58" id="idea58" data-nb-words="96" data-nb-chars="564">Šlo jim to&nbsp;od&nbsp;ruky, tři samovazy je&nbsp;víc než jeden. Obilí padalo, panáky se&nbsp;vztyčovaly, motory řvaly, blížily se&nbsp;k&nbsp;nám. Slunce se&nbsp;sunulo jenom zvolna k&nbsp;západu, tam jsme měli namířeno. Stroje objížděly po&nbsp;obvodu, obdélník se&nbsp;zmenšoval, v&nbsp;jeho středu jsme se&nbsp;tiskli k&nbsp;sobě, abychom zabírali co&nbsp;nejmíň místa; cítili jsme spalovanou naftu, cítili jsme kouř z&nbsp;cigaret, které traktoristé kouřili. Už&nbsp;byli na&nbsp;dosah. Zavřel jsem oči, jako by&nbsp;mě&nbsp;to&nbsp;mohlo schovat, jako bych se&nbsp;stal neviditelným. Pštrosí pošetilost! Hned jsem je&nbsp;otevřel a&nbsp;spatřil nad sebou&nbsp;– Modrého smíška!</span></p>
          <p class="chunk" data-nb-ref-number="42" data-nb-words="116" data-nb-chars="769"><span class="idea" data-nb-ref-number="59" id="idea59" data-nb-words="116" data-nb-chars="769">Modrý na&nbsp;modrém nebi, plachty zplihlé, kotva zabořená ve&nbsp;strništi, ale provazové žebříky nebyly tentokrát spuštěné. Ani hudbu jsem neslyšel, cestující s&nbsp;hudebníky a&nbsp;posádkou se&nbsp;nahrnuli k&nbsp;zábradlí, taky jsem zahlédl nezaměnitelný knírek a&nbsp;prošedivělou šešulku Karla Krautgartnera, mezi Lapuťany ve&nbsp;špatně ušitých hávech se&nbsp;opíral o&nbsp;zábradlí palič slivovice, konstruktér vodní elektrárny, řidič buldozeru a&nbsp;ras Vladimír Raus senior. Jako by&nbsp;na&nbsp;mne kývnul.&nbsp;– V&nbsp;první chvíli jsem chtěl vyskočit a&nbsp;začít mávat, ale hned jsem si&nbsp;uvědomil naši situaci: samovazy a&nbsp;pomocníky pohraniční stráže kroužící kolem nás. Co&nbsp;kdybychom nebyli přijati na&nbsp;palubu, co&nbsp;kdyby nestihli spustit provazový žebřík… Byli bychom polapeni. Šťouchl jsem do&nbsp;Růženky a&nbsp;ukázal prstem na&nbsp;Modrého smíška.</span></p>
          <p class="chunk" data-nb-ref-number="43" data-nb-words="7" data-nb-chars="54"><span class="idea" data-nb-ref-number="60" id="idea60" data-nb-words="7" data-nb-chars="54">„Skřivánek,“ zašeptala Růženka, „to je&nbsp;dobré znamení.“</span></p>
          <p class="chunk" data-nb-ref-number="44" data-nb-words="88" data-nb-chars="559"><span class="idea" data-nb-ref-number="61" id="idea61" data-nb-words="88" data-nb-chars="559">Neviděla ho. Růženka neviděla Modrého smíška!&nbsp;– Zaslechl jsem skřípot řetězu, navíjena vrátkem začala se&nbsp;kotva zvedat, za&nbsp;chvilku visela u&nbsp;přídě, plachty se&nbsp;vzduly a&nbsp;koráb se&nbsp;začal vzdalovat. Karel Krautgartner sáhl po&nbsp;saxofonu, kývl na&nbsp;své chlapce, hudba spustila Bílým šátkem mávám, bělejším než sníh… S&nbsp;plachtami plnými větru odplouval Modrý smíšek na&nbsp;západ, vzdaloval se&nbsp;rychle, rychleji, také hudba se&nbsp;vzdalovala, ztrácela, až&nbsp;se&nbsp;vytratila, loď se&nbsp;zmenšovala, rozmázlá šmouha po&nbsp;obloze, už&nbsp;z&nbsp;ní byla jenom tečka, až&nbsp;zmizela docela. A&nbsp;samovazy se&nbsp;blížily.</span></p>
          <p class="chunk" data-nb-ref-number="45" data-nb-words="53" data-nb-chars="301"><span class="idea" data-nb-ref-number="62" id="idea62" data-nb-words="53" data-nb-chars="301">Už&nbsp;jsem se&nbsp;rozhodoval, že&nbsp;vystoupíme z&nbsp;žita, které ještě zbývalo poséct, s&nbsp;rukama nad hlavou, aby je&nbsp;nenapadlo střílet, vzdáme se, třeba nám dají napít a&nbsp;budou s&nbsp;námi slušně zacházet, když se&nbsp;jim vydáme dobrovolně… Jakápak dobrovolnost, už&nbsp;jsou tady, za&nbsp;chvilku nás i&nbsp;s&nbsp;tím žitem posečou. Už&nbsp;nás mají…</span></p>
          <p class="chunk" data-nb-ref-number="46" data-nb-words="10" data-nb-chars="66"><span class="idea" data-nb-ref-number="63" id="idea63" data-nb-words="10" data-nb-chars="66">„Ještě ne!“ špitla Růženka a&nbsp;traktory zmlkly, stroje se&nbsp;zastavily.</span></p>
          <p class="chunk" data-nb-ref-number="47" data-nb-words="7" data-nb-chars="56"><span class="idea" data-nb-ref-number="64" id="idea64" data-nb-words="7" data-nb-chars="56">„Padla!“ zavelel hlavní traktorista. „Zítra to&nbsp;dotneme.“</span></p>
          <p class="chunk" data-nb-ref-number="48" data-nb-words="18" data-nb-chars="106"><span class="idea" data-nb-ref-number="65" id="idea65" data-nb-words="18" data-nb-chars="106">Správní sedláci by&nbsp;to&nbsp;dosekli teď, co&nbsp;když bude pršet, pomocníkům pohraniční stráže však padla. Dýl ani&nbsp;ň!</span></p>
        </section>
        <section>
          <p class="chunk" data-nb-ref-number="49" data-nb-words="51" data-nb-chars="344"><span class="idea" data-nb-ref-number="66" id="idea66" data-nb-words="51" data-nb-chars="344">Do&nbsp;těchto míst, Mňau, musím vložit příběh vojína druhého ročníku Šiguta, abys porozuměla příštím událostem a&nbsp;uvěřila zdánlivě neuvěřitelnému. Nebýt mazáka Šiguta, můj život by&nbsp;se&nbsp;vyvíjel jinak a&nbsp;prasátko s&nbsp;kníry by&nbsp;se&nbsp;stalo čímsi hodným zmačkání. Jako bezděčná čmáranice průpiskou po&nbsp;okraji reklamního letáku při telefonování s&nbsp;někým užvaněným.</span></p>
          <p class="chunk" data-nb-ref-number="50" data-nb-words="129" data-nb-chars="763"><span class="idea" data-nb-ref-number="67" id="idea67" data-nb-words="129" data-nb-chars="763">Neméně důležitý je&nbsp;také desátník Zázvorka, velitel dvojčlenné hlídky. Jeho význam pro náš další osud spočívá v&nbsp;tom, že&nbsp;nebyl tam, kde měl být. Vzhledem k&nbsp;tomu, že&nbsp;nebyl přítomen, nemohl konat ani nařídit Šigutovi, aby konal on, jeho podřízený, v&nbsp;souladu s&nbsp;předpisy a&nbsp;posláním jednotky, ke&nbsp;které příslušeli, ani nemohl Šigutovi zabránit v&nbsp;činu, kterého se&nbsp;pak Šigut o&nbsp;své újmě dopustil. Ostatně také vojín prvního ročníku Doleček tu&nbsp;sehrává svou roli tím, že&nbsp;byl někde jinde: na&nbsp;ošetřovně, než měl původně být: na&nbsp;hlídce. Na&nbsp;ošetřovně byl kvůli průjmu. Snědl totiž sám, rychle a&nbsp;v&nbsp;ústraní obsah balíku od&nbsp;rodičů, aby se&nbsp;nemusel dělit. Proto musel v&nbsp;noční košili polykat živočišné uhlí a&nbsp;nemohl na&nbsp;hlídku. Místo něj šel s&nbsp;desátníkem Zázvorkou do&nbsp;služby mazák Šigut.</span></p>
          <p class="chunk" data-nb-ref-number="51" data-nb-words="57" data-nb-chars="385"><span class="idea" data-nb-ref-number="68" id="idea68" data-nb-words="57" data-nb-chars="385">Kdyby byl vojín Doleček býval schopen služby, nebyl by&nbsp;si&nbsp;desátník Zázvorka dovolil extravaganci hodnou pozornosti vojenského prokurátora. S&nbsp;mazákem Šigutem byli kamarádi, znali se&nbsp;už&nbsp;zpřed vojny, narukovali spolu a&nbsp;pospolu sloužili po&nbsp;celou dobu, už&nbsp;se&nbsp;jim to&nbsp;krátilo, měli to&nbsp;za&nbsp;pár… Spojovalo je&nbsp;cosi ušlechtilého, na&nbsp;vojně nevítaného, odborně označovaného jako falešné kamarádství.</span></p>
          <p class="chunk" data-nb-ref-number="52" data-nb-words="77" data-nb-chars="495"><span class="idea" data-nb-ref-number="69" id="idea69" data-nb-words="77" data-nb-chars="495">Osudné noci z&nbsp;prvního na&nbsp;druhý srpen, kdy na&nbsp;téměř posečeném poli nepatrný ostrůvek žita čekal na&nbsp;zítřejší dosečení, odešli hlídat hranici desátník Zázvorka s&nbsp;vojínem Šigutem, důvěrní přátelé. V&nbsp;hloubi temného lesa došlo k&nbsp;čítankovému projevu falešného kamarádství: Zázvorka schoval svůj samopal pod kořenem buku a&nbsp;vydal se&nbsp;na&nbsp;předem dohodnuté místo, do&nbsp;seníku s&nbsp;čerstvým senem pro srnky. Čekala tam na&nbsp;něj krásná Marie, dcera lesníkova. Měl to&nbsp;k&nbsp;seníku dobré tři kilometry prodírání houštinami.</span></p>
          <p class="chunk" data-nb-ref-number="53" data-nb-words="51" data-nb-chars="285"><span class="idea" data-nb-ref-number="70" id="idea70" data-nb-words="51" data-nb-chars="285">Vojín Šigut, sám na&nbsp;hlídce, zalezl do&nbsp;vyleženého doupátka v&nbsp;mechu a&nbsp;kapradí, zavřel oči a&nbsp;maloval si&nbsp;budoucnost: už&nbsp;jen necelý měsíc v&nbsp;mundúru, dvacet sedm dnů… Ani trochu nezáviděl Zázvorkovi seník s&nbsp;Marií, na&nbsp;něj už&nbsp;doma čeká jeho Marie, dvacet sedm dnů a&nbsp;nocí vydrží i&nbsp;na žiletkách.</span></p>
          <p class="chunk" data-nb-ref-number="54" data-nb-words="38" data-nb-chars="231"><span class="idea" data-nb-ref-number="71" id="idea71" data-nb-words="38" data-nb-chars="231">Nad ránem jsme se&nbsp;s&nbsp;Šigutem setkali uprostřed lesa. Nervy jsem měl nadranc, už&nbsp;jsem dokonce uvažoval, že&nbsp;vyhledám nádraží, koupím Růžence jízdenku do&nbsp;Spáleného a&nbsp;sám se&nbsp;vydám do&nbsp;Horažďovic. Za&nbsp;jeden zpozdilý den mě&nbsp;snad nezastřelí.</span></p>
          <p class="chunk" data-nb-ref-number="55" data-nb-words="6" data-nb-chars="44"><span class="idea" data-nb-ref-number="72" id="idea72" data-nb-words="6" data-nb-chars="44">„Nebuď srab, Toníku,“ povzbudila mě&nbsp;Růženka.</span></p>
          <p class="chunk" data-nb-ref-number="56" data-nb-words="123" data-nb-chars="737"><span class="idea" data-nb-ref-number="73" id="idea73" data-nb-words="123" data-nb-chars="737">Byl jsem srab, ale nechtěl jsem, aby to&nbsp;Růženka věděla. Abych své srabství utajil, zachoval jsem se&nbsp;jako chlap. Jako Růženka.&nbsp;– Notný díl noci jsme přečkali v&nbsp;hloží na&nbsp;souvrati a&nbsp;pak jsme se&nbsp;vydali do&nbsp;boje. Štípací kleště s&nbsp;izolovanými rukojeťmi jsem svíral v&nbsp;pravici, v&nbsp;levici pravici Růženčinu, předstíral jsem chrabrost. Světla zvolna přibývalo i&nbsp;v&nbsp;temném lese, černé stromy se&nbsp;měnily v&nbsp;buky s&nbsp;šedou kůrou porýpanou rozmanitými nápisy, číslicemi a&nbsp;symboly. Třeba: ZA&nbsp;365 CIVIL. Nejčerstvější, dnešní, byla rytina Šigutova: ZA&nbsp;27!!!&nbsp;– A&nbsp;už tu&nbsp;byl vojín Šigut osobně. Vynořil se&nbsp;zpoza buku a&nbsp;mířil samopalem vzor&nbsp;24.&nbsp;Nezvolal však, jak měl nařízeno: Stůj! Kdo tam! Stůj, nebo střelím. Položil si&nbsp;ukazovák na&nbsp;ústa ve&nbsp;srozumitelném gestu.</span></p>
          <p class="chunk" data-nb-ref-number="57" data-nb-words="4" data-nb-chars="28"><span class="idea" data-nb-ref-number="74" id="idea74" data-nb-words="4" data-nb-chars="28">„Zdrháte?“ zeptal se&nbsp;šeptem.</span></p>
          <p class="chunk" data-nb-ref-number="58" data-nb-words="46" data-nb-chars="273"><span class="idea" data-nb-ref-number="75" id="idea75" data-nb-words="46" data-nb-chars="273">„Zdrháme,“ řekla Růženka, než jsem jí&nbsp;v&nbsp;tom stačil zabránit. Chtěl jsem tomu vojákovi říct, že&nbsp;jsme na&nbsp;houbách, brzy zrána se&nbsp;jich najde nejvíc. Teď už&nbsp;se&nbsp;nedalo nic dělat. Se&nbsp;štípacími kleštěmi v&nbsp;ruce, kousek od&nbsp;zadrátované hranice, bych s&nbsp;takovým tvrzením sotva prorazil.</span></p>
          <p class="chunk" data-nb-ref-number="59" data-nb-words="23" data-nb-chars="120"><span class="idea" data-nb-ref-number="76" id="idea76" data-nb-words="23" data-nb-chars="120">„Tak pojďte,“ řekl, zbraň si&nbsp;hodil přes rameno a&nbsp;vykročil. „Mám to&nbsp;za&nbsp;dvacet sedm, mám to&nbsp;na&nbsp;háku. Seru jim na&nbsp;opušťák.“</span></p>
          <p class="chunk" data-nb-ref-number="60" data-nb-words="34" data-nb-chars="201"><span class="idea" data-nb-ref-number="77" id="idea77" data-nb-words="34" data-nb-chars="201">Šli jsme poslušně za&nbsp;ním, a&nbsp;bylo zřejmé, že&nbsp;střílet se&nbsp;nebude. Šli jsme jako na&nbsp;procházce nedbajíce praskotu větviček pod nohama, až&nbsp;jsme došli k&nbsp;úctyhodnému plotu z&nbsp;ostnatého drátu a&nbsp;dřevěných sloupů.</span></p>
          <p class="chunk" data-nb-ref-number="61" data-nb-words="45" data-nb-chars="249"><span class="idea" data-nb-ref-number="78" id="idea78" data-nb-words="45" data-nb-chars="249">„Na nic nešahat!“ varoval voják. „Je to&nbsp;pod proudem, signální stěna. Když se&nbsp;spojí drát s&nbsp;očkem, na&nbsp;rotě je&nbsp;poplach. Za&nbsp;deset minut jsou tu&nbsp;se&nbsp;psama.“ Pak sáhl do&nbsp;kapsy pro klíče, odemkl nenápadnou branku v&nbsp;zátarasu a&nbsp;prostrčil nás na&nbsp;druhou stranu.</span></p>
          <p class="chunk" data-nb-ref-number="62" data-nb-words="7" data-nb-chars="41"><span class="idea" data-nb-ref-number="79" id="idea79" data-nb-words="7" data-nb-chars="41">„Nepůjdeš s&nbsp;náma?“ zeptala se&nbsp;ho&nbsp;Růženka.</span></p>
          <p class="chunk" data-nb-ref-number="63" data-nb-words="33" data-nb-chars="212"><span class="idea" data-nb-ref-number="80" id="idea80" data-nb-words="33" data-nb-chars="212">„Nemůžu. Zázvorka by&nbsp;měl průser, vojenskýho prokurátora na&nbsp;krku. A&nbsp;průser bych měl s&nbsp;ním, i&nbsp;kdybych vás teď předal policajtům. Protože jsem nenahlásil Zázvorku. Máte kliku, že&nbsp;jsme se&nbsp;Zázvorkou falešní kamarádi…“</span></p>
          <p class="chunk" data-nb-ref-number="64" data-nb-words="5" data-nb-chars="26"><span class="idea" data-nb-ref-number="81" id="idea81" data-nb-words="5" data-nb-chars="26">„Tak ho&nbsp;od&nbsp;nás pozdravuj.“</span></p>
          <p class="chunk" data-nb-ref-number="65" data-nb-words="24" data-nb-chars="131"><span class="idea" data-nb-ref-number="82" id="idea82" data-nb-words="24" data-nb-chars="131">„To tak. Todle se&nbsp;nesmí dozvědět ani Zázvorka. Až&nbsp;narazíte na&nbsp;potok, jste z&nbsp;toho venku. A&nbsp;ne abyste vykecali, že&nbsp;jsem vám pomáhal.“</span></p>
          <p class="chunk" data-nb-ref-number="66" data-nb-words="1" data-nb-chars="13"><span class="idea" data-nb-ref-number="83" id="idea83" data-nb-words="1" data-nb-chars="13">„Nevykecáme!“</span></p>
          <p class="chunk" data-nb-ref-number="67" data-nb-words="1" data-nb-chars="7"><span class="idea" data-nb-ref-number="84" id="idea84" data-nb-words="1" data-nb-chars="7">„Díky.“</span></p>
          <p class="chunk" data-nb-ref-number="68" data-nb-words="9" data-nb-chars="48"><span class="idea" data-nb-ref-number="85" id="idea85" data-nb-words="9" data-nb-chars="48">„Není zač,“ řekl Šigut a&nbsp;zamkl za&nbsp;našima patama.</span></p>
        </section>
        <section>
          <p class="chunk" data-nb-ref-number="69" data-nb-words="65" data-nb-chars="354"><span class="idea" data-nb-ref-number="86" id="idea86" data-nb-words="65" data-nb-chars="354">Pili jsme vodu z&nbsp;potoka, klečeli přitom na&nbsp;kolenou jako při díkůvzdání, tekla nám po&nbsp;bradě, žbluňkala v&nbsp;útrobách, až&nbsp;jsme jí&nbsp;byli plní, až&nbsp;z&nbsp;nás přetékala. Už&nbsp;jsme byli za&nbsp;hraničními kameny, ale ještě v&nbsp;nás bylo napětí, ještě jsme byli na&nbsp;útěku. Co&nbsp;když se&nbsp;z&nbsp;houští vynoří hlaveň, vyřítí pes vycvičený na&nbsp;lidi a&nbsp;za ním přítel člověk v&nbsp;maskovací uniformě?</span></p>
          <p class="chunk" data-nb-ref-number="70" data-nb-words="121" data-nb-chars="695"><span class="idea" data-nb-ref-number="87" id="idea87" data-nb-words="121" data-nb-chars="695">Dál jsme chvátali nazdařbůh, abychom byli co&nbsp;nejdřív co&nbsp;nejdál od&nbsp;hranice, až&nbsp;jsme vyšli z&nbsp;lesa. Vedla tu&nbsp;podél sklizeného pole polní asfaltka. Už&nbsp;jsme se&nbsp;nemuseli schovávat, i&nbsp;cigaretku jsme si&nbsp;mohli zapálit. Při tom napětí v&nbsp;žitě jsme si&nbsp;na&nbsp;kouření ani nevzpomněli. Šli jsme po&nbsp;asfaltce pro traktory a&nbsp;napětí z&nbsp;nás s&nbsp;duněním opadávalo. Štípací kleště jsem s&nbsp;rozverností vyhodil do&nbsp;vzduchu, ale pak jsem je&nbsp;raději zvedl, abych nezaneřádil uklizenou krajinu. Z&nbsp;rozvernosti jsme šli krok sun krok jako při tanci, drželi se&nbsp;za&nbsp;ruce a&nbsp;smáli se, aniž by&nbsp;nás napadlo, že&nbsp;docela vyhráno ještě nemáme, protože jsme na&nbsp;počátku a&nbsp;nevíme, co&nbsp;na&nbsp;nás za&nbsp;zatáčkou vybafne.&nbsp;– Nad hlavami nám štěbetal skřivan.</span></p>
          <p class="chunk" data-nb-ref-number="71" data-nb-words="13" data-nb-chars="83"><span class="idea" data-nb-ref-number="88" id="idea88" data-nb-words="13" data-nb-chars="83">„Je to&nbsp;dobrý, truhlíku,“ řekla Růženka. „Netušila jsem, že&nbsp;i&nbsp;tady budou skřivánci.“</span></p>
          <p class="chunk" data-nb-ref-number="72" data-nb-words="30" data-nb-chars="204"><span class="idea" data-nb-ref-number="89" id="idea89" data-nb-words="30" data-nb-chars="204">Za&nbsp;zatáčkou na&nbsp;nás vybaflo velikánské pole slunečnic. Lán temně hnědých, skoro černých terčů olemovaných unavenými, stále ještě žlutými okvětními lístky. Všechny květy se&nbsp;dívaly jedním směrem&nbsp;– ke&nbsp;slunci.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>