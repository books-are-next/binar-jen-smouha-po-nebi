<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">XII</p>
			<p class="MLP_text_bez1radku ParaOverride-1">Vypravil jsem se za třetí obzor a&#160;vzal si s&#160;seb<a id="_idTextAnchor011"></a>ou svačinu, cestou není žádná hospoda. Lid je líný chodit někam pěšky, a&#160;to má za následek úbytek hospod ve volné krajině, když k&#160;nim nevede asfaltka. Po siestě jsem se vydal nejdřív loukou za domem, kdysi tu vedla polní cesta. Kolektivizovaní zemědělci si zvykli staré cesty ignorovat a&#160;začali jezdit na traktorech třeba vzrostlým žitem nebo bramborami, všecko jedno. Chuj s&#160;tym!</p>
			<p class="MLP_text ParaOverride-1">Kočku Mňau jsem potkal za domem, vyhřívala se na sluncem ozářeném stavebním dříví. Trámy a&#160;trámky, prkna, latě a&#160;laťky tam čekají na ožralu Helebranta. Nechtěla jít se mnou, kočky ze zásady nedělají zbytečné pohyby. Hnípala na vyhřátém dřevě a&#160;čekala, až se nepozorný ptáček, kočičí potrava, dopustí své poslední chyby.</p>
			<p class="MLP_text ParaOverride-1">Štrachal jsem se vzhůru úhorem porostlým bodláky, pelyňkem, lebedou a&#160;vratiči, vykračoval podél šípků, trnek a&#160;hlohů, přes past­viny ohrazené elektrickými ohradníky vyhýbaje se ostražitým býkům a&#160;zvědavým kravám, došel jsem až za třetí obzor a&#160;uviděl před sebou čtvrtý, vyzdobený vrtulemi větrných elektráren, hodně daleko. Na třetím obzoru jsem posvačil a&#160;šel zase zpátky. Až budu mít věž, všechno, co potřebuju vidět, uvidím z&#160;věže.</p>
			<p class="MLP_text ParaOverride-1">Když jsem se vrátil, Mňau už za domem nebyla. Jenom větřík si na prknech a&#160;trámech pohrával s&#160;ohlodanými sýkorčími křidýlky.</p>
			<p class="MLP_text_bez1radku_-12-0- ParaOverride-1">Svět snů je souběžnou skutečností; je stejně opravdický jako svět, v&#160;němž se pohybujeme bdělí. Není to dárek navíc, odměna za statečnost v&#160;boji s&#160;každodenností, je to součást bytí. I&#160;ve snu žijeme. Vracíme se do míst, kde jsme už byli, do dějů, které se udály, a&#160;teď v&#160;nich budeme pokračovat.</p>
			<p class="MLP_text ParaOverride-1">Zase tu proudili mravenci v&#160;sevřených zástupech; bylo jich, až to budilo podezření, že se někde za rohem spojují v&#160;kruh a&#160;vracejí se zpátky, rotují před mýma očima, jeden jako druhý, k&#160;nerozeznání.&#160;– Na zeleném sofa seděla návštěva: hubená paní s&#160;děvčátkem v&#160;šedém svrchníčku a&#160;bílých punčochách, na hlavě bezbarvý klobouček se zanedbatelnou stříškou, bezbarvé cůpky s&#160;bezbarvými mašlemi. Seděly způsobně s&#160;koleny u&#160;sebe, a&#160;když jsem vešel za mravenci, ani se nepohnuly, na pozdrav neodpověděly, jako bych nebyl.&#160;– Co když nejsem? Kousl jsem si do palce levé ruky a&#160;ukousl první článek s&#160;nehtem. Prohlížel jsem si ho pečlivě a&#160;necítil žádnou bolest. Bylo to znepokojivé. V&#160;tu chvíli se návštěva na sebe podívala, zachichotaly se, řekly: „On neví, že mravenci mají zdatná kusadla.“ Samozřejmě to vím, ví to každý. Shlédl jsem k&#160;podlaze a&#160;zjistil, že mravenci mi užírají nohy. Každý si jednou kousl a&#160;odnesl to pryč. Už jsem neměl boty, ponožky, chodidla a&#160;nárty, už mi odnášejí kotníky, berou to i&#160;s&#160;kostmi, a&#160;chystají se na lýtka a&#160;holeně. Zvolna jsem poklesával, obzor se snižoval. Nic jsem necítil, ani když se pustili do citlivého orgánu a&#160;návštěva se cudně odvrátila, ani lehké zašimrání. Jen jsem tiše mizel, až jsem se ztratil docela.</p>
			<p class="MLP_text_bez1radku_-12-0- ParaOverride-1">Dlouho jsme, Mňau, nemluvili o&#160;Dulinovi, o&#160;psu podobném lišce, který odešel od svých lidí a&#160;potloukal se Spáleným. Na rozdíl od Miloše Mucišky, kterého Soňa vyhnala, odešel Dulina z&#160;vlastního rozhodnutí, po zralé úvaze. Měl trochu konzervativní názor na to, jak má vypadat rodina, a&#160;nehodlal se ho zříct: jeden otec, jedna matka, libovolný počet dětí, jeden pes. V&#160;takové rodině hodlal žít, do takové by se třeba vrátil. Zatím však vedl osamělý psí život, hladový a&#160;toulavý. Živil se myšmi a&#160;potkany, v&#160;nouzi slupl hlemýždě s&#160;ulitou, aby měl dost vápníku, ani žábou v&#160;nouzi nepohrdl. Když dostal chuť na sladkost, musel k&#160;popelnicím. Kdysi mu lidé dávali zmrzlinu a&#160;náramně se bavili tím, jak ji dokázal schlamstnout i&#160;s&#160;oplatkem. Kdeže loňské sněhy jsou…</p>
			<p class="MLP_text ParaOverride-1">Občas, málokdy, nakoukl k&#160;Muciškům a&#160;něco tam spolkl, ale napořád se k&#160;nim vrátit nehodlal. Ze zásady. Kdyby se vrátil natrvalo, přivítali by ho s&#160;otevřenou náručí, vždyť byl členem rodiny. Jenže rodina se rozpadla a&#160;Dulina to nezavinil. Do rozpadlé rodiny se nevrátí.&#160;– Snad by si měl založit svoji, psí rodinu, ale kde sehnat kloudnou psici, která by sdílela s&#160;Dulinou jeho postoje? Dulina byl ve Spáleném dlouho jediným psem, teprve po záplavách se situace změnila, s&#160;novými lidmi přišlo i&#160;zvířectvo: kočky, králíci, slepice, kanárci, morčata, a&#160;dokonce i&#160;mýval, fretky a&#160;akvarijní rybičky, také psi a&#160;psice. Jenže psice byly promiskuitní, a&#160;to se Dulinovi nelíbilo. Toužil po psici svého druhu, lišce podobné, která by s&#160;ním zůstala v&#160;trvalém svazku. Takovou mezi příchozími nenašel. Přesto se s&#160;příchodem nových tvorů Dulinův psí život proměnil. Nebyl už závislý na lovu, občas si kus žvance vyžebral nebo ukradl u&#160;cizích lidí a&#160;také popelnice byly bohatěji zásobeny. Ale copak je tohle život?&#160;– Kdyby Dulina tak striktně nevyžadoval harmonické rodinné vztahy, mohl si žít u&#160;Soni a&#160;Věrky Muciškových jako v&#160;bavlnce. Jenže Dulina v&#160;nesouhlasném gestu pyšného psa práskl za sebou dveřmi. Taky Miloš Muciška ho lákal, že se o&#160;něj postará.</p>
			<p class="MLP_text ParaOverride-1">„Tůdle! Až se vrátíš domů ty, ty jeden Muciško!“</p>
			<p class="MLP_text ParaOverride-1">„Vždyť mě vyhnala…“</p>
			<p class="MLP_text ParaOverride-1">„Kašlu na tebe,“ řekl Dulina a&#160;dál se vlekl po způsobu toulavých psů při zdi, ostražitý, připraven kdykoli prchat.</p>
			<p class="MLP_text ParaOverride-1">Nakonec se Muciškovi přece jen podařilo přemluvit Soňu nahlodanou Dulinovým naléháním&#160;– a také Věrka si to přála&#160;–, aby ho vzala na milost. Posbíral svých pět švestek a&#160;odstěhoval se od Švarné šenkýřky zpátky do knihkupectví. Pan Frost byl ve vězení, takže jsem v&#160;hospodě u&#160;Kláry Clarissimy zůstal sám.</p>
			<p class="MLP_text ParaOverride-1">Dulinovi o&#160;změně rodinných poměrů nikdo nepodal zprávu, zásadový pes dál vedl život osamělého snílka.&#160;– Jednou odpoledne však potkal u&#160;posledních popelnic za sídlištěm svůj osud. Cizokrajná vůně, přímý zásah! Kde se tu vzala? Voněla divočinou, odleženým masem a&#160;borůvkami, vřesem a&#160;mateřídouškou. Aromata vyvážená, směs rafinovanou, svůdnou, korunovala vůně nejžádoucnější, vůně svolné samičky. Postava mrštná, bystré oči, huňatý ocas, rezavá… stejně jako Dulina se podobala lišce.</p>
			<p class="MLP_text ParaOverride-1">„Omyl!“ řekla svádivým hláskem. „Já jsem liška. Chytrá kmotra liška.“</p>
			<p class="MLP_text ParaOverride-1">Pod Dulinou se podlomila kolena. Byl přesvědčen, že je psem vcelku zdatným, životem dostatečně otřískaným. Nemyslel si, že by ho něco mohlo do té míry vyvést z&#160;míry. Tohle ho z&#160;míry vyvedlo. Měl by se do lišky pustit jako do nepřítele, vždyť mu užírá z&#160;popelnic, vždyť je to vetřelec, v&#160;civilizovaném světě nemá co pohledávat. Měl by po ní skočit a&#160;zakousnout se do ní.&#160;– Syp se, liško, zpátky do lesa, zalez do díry a&#160;nelez mezi civilizované bytosti!&#160;– Tohle by jí měl říct, vycenit zuby, zavrčet a&#160;hnát ji se štěkotem z&#160;města, lovnou zvěř. Dulina to neudělal. Oblak vůně doprovázející to nádherné zvíře obklopil také jeho, zmocnil se ho a&#160;zabránil mu zachovat se jako pes: pronásledovat, zakousnout se a&#160;trhat. Omámen exotickým odérem zíral na ni celý zmatený.</p>
			<p class="MLP_text ParaOverride-1">„Už musím,“ řekla sladce po chvíli, kterou věnovali vzájemnému očichávání. „Bylo by od vás tuze milé, kdybyste mne kousek doprovodil. V&#160;lese číhá na bezbrannou dámu nebezpečí za kdejakým křovíčkem…“</p>
			<p class="MLP_text ParaOverride-1">„Ano,“ vydechl a&#160;nabídl jí rámě.</p>
			<p class="MLP_text ParaOverride-1">Kráčeli poli a&#160;lukami, pak lesem, prodírali se mlázím, plížili se bezovým podrostem, netýkavkami podél bedel jedlých, pes Dulina se nemohl zbavit myšlenek na mesalianci. Mláďata by byla krásná, rezavá, s&#160;huňatým chvostem, lišce podobnější než on sám, téměř lišky! V&#160;mírném svahu porostlém borůvčím mezi kořeny borovice byla nora. Dulina, ačkoli objemnější než vylítaná liška, by se tudy protáhl, kdyby ho pozvala dál… Doufal, že k&#160;tomu dojde. Lišky mívají nory rozvětvené, pohodlné, o&#160;několika pokojích a&#160;Dulina se už viděl v&#160;liščině ložnici. Nemohl tušit, že Chytrá kmotra liška nežije sama, že její nora není její norou, že bydlí v&#160;podnájmu u&#160;jezevce Starého morouse a&#160;je mu dlužna čtvrtletní nájemné, a&#160;to se platí v&#160;naturáliích. Pes Dulina nevěděl ani o&#160;tom, že Chytrá kmotra liška objevila ve Spáleném u&#160;popelnic naturálii dostatečnou k&#160;zaplacení celého dluhu Starému morousovi.</p>
			<p class="MLP_text ParaOverride-1">„Mohla bych vás pozvat na skleničku, pane Dulino?“</p>
			<p class="MLP_text ParaOverride-1">„Nic bych si nepřál vroucněji, Chytrá kmotro liško,“ řekl s&#160;neskrývanou radostí a&#160;nasoukal se do nory.</p>
			<p class="MLP_text ParaOverride-1">Od těch dob, zrzavá kočko Mňau, toulavého psa podobného lišce ve Spáleném už nikdo nepotkal.</p>
			<p class="MLP_text_bez1radku_-12-0- ParaOverride-1">Byl jsem tenkrát plný Růženky a&#160;to naplnění Růženkou mi zůstalo hodně dlouho. Možná, Mňau, že ve mně kus Růženky&#160;– snad nějaký zaschlý trn&#160;– dodnes vězí. Měl jsem jí plnou hlavu a&#160;srdce, celý jsem jí byl plný, snad mi dokonce i&#160;z&#160;kapes čouhala. Vsadil bych se o&#160;jakoukoli částku, že Růženka byla čarodějnicí; kdyby ji upalovali, vzňala by se od první zápalky a&#160;jako vích by shořela.</p>
			<p class="MLP_text ParaOverride-1">V&#160;té době se ve Spáleném děly děje a&#160;udávaly události, při nichž jsem měl být bdělý a&#160;ostražitý, jenže člověk plný Růženky nemůže být bdělý ani ostražitý; zapomene, že kůň má kopyta a&#160;mohl by kopnout, popřípadě rozdupat, že když se přiženou mračna, mohlo by z&#160;nich pršet. Ani jsem nepostřehl proměnu morového sloupu, muselo k&#160;ní dojít v&#160;noci. Ráno jsem čekal v&#160;hloučku na tramvaj a&#160;vůbec jsem si nevšiml, že místo Panny Marie s&#160;děťátkem stojí na podstavci žulový gardista. Ani ostatní čekající si ničeho nevšimli. Zajímalo nás, přijede-li tramvaj už anebo až za chvíli, nikdo nejevil známky znepokojení nebo údivu. Myslel jsem na Růženku a&#160;těšil se do práce, měli jsme spolu toho dne napsat báseň.</p>
			<p class="MLP_text_-0-12- ParaOverride-1">Báseň o&#160;pěti verších přinesl Miloš Muciška, její původce. Nikdo ho nenutil, vytvořil ji sám, dobrovolně, aby vyjádřil svůj postoj; aby se vědělo, že je pro. Že s&#160;Milošem Muciškou je třeba počítat. Že je to náš člověk. Aby se vědělo, že Miloš Muciška má na srdci blaho dělnické třídy a&#160;ostatních pracujících, že právě jim, a&#160;především jim, píše své básně: aby se našim pracujícím v&#160;řetězárně lépe pracovalo, aby vyráběli více řetězů, tolik významných, nepostradatelných pro naše národní hospodářství a&#160;pro pokrok lidstva. Kupříkladu k&#160;přivazování zaoceánských lodí, aby samy od sebe neodpluly, dokud cestující nevystoupí a&#160;zboží nebude vyloženo. I&#160;takto silné řetězy, Mňau, se v&#160;naší řetězárně vyráběly. Ale i&#160;docela obyčejné k&#160;uvazování krav v&#160;kravínech nebo psů k&#160;boudám, vždyť řetěz najde uplatnění na mnoha místech, a&#160;čím víc jich naši pracující vyrobí, tím se budeme mít my všichni lépe a&#160;také světový mír se upevní. Proto napsal Miloš Muciška báseň, kterou jsme s&#160;Růženkou ve výzdobně n. p. Řetězárna psali velkými písmeny na rozměrné plátno. Bude umístěno ve výrobní hale, všem pracujícím na očích:</p>
			<p class="MLP_verse_-0-12- ParaOverride-1">ROZJELY SE TOVÁRNY,<br/>ROZTOČILY STROJE,<br/>VŠE OSTATNÍ JE BANÁLNÍ,<br/>FRÉZO HORIZONTÁLNÍ,<br/>JEDINÁ LÁSKO MOJE!</p>
			<p class="MLP_text ParaOverride-1">Už včera jsme si báseň předkreslili tužkou, aby písmena měla správný rozpal. Nic trapnějšího nežli špatný rozpal nemůže takovou báseň potkat.</p>
			<p class="MLP_text ParaOverride-1">Ani Růženka nevěděla, že místo Panny Marie zaujal na náměstí domobranný gardista, dílo socialisticko-realistického sochaře Gajdoše Gajdošíka, zasloužilého umělce. Nazval ji Neprojdou! s&#160;vykřičníkem, aby nepřátelé věděli, že neprojdou. Protože Růženka nejezdí do řetězárny tramvají přes náměstí jako většina, ale cárá se pěšky pěšinou, z&#160;jejich rodinného domku pro desetičlennou rodinu to má kousek. Růženka by si proměny všimla. Celý den jsme psali Muciškovu báseň a&#160;nevěděli o&#160;události, která se většiny občanů ani nedotkla.</p>
			<p class="MLP_text ParaOverride-1">O&#160;záměně starého pískovce za novou žulu věděla Klára Claris­sima, protože okna její ložnice v&#160;hospodě U&#160;Švarné šenkýřky vedou na náměstí. Probudil ji rachot strojů, jemuž se ani při největší snaze o&#160;utajení záměny nedalo zabránit. Rameno netrpělivého autojeřábu nemělo se symbolem náboženského tmářství slitování. Snad to nebyl záměr, nejspíš neumětelství nebo jeřábníkova bezpříkladná nedbalost: sloup se po prudkém zásahu zřítil z&#160;podstavce a&#160;roztřískal se na kusy. Téměř neporušené zůstaly jen pozlacené svatozáře, solidní kovářská práce z&#160;festovního železa. S&#160;gardistou jednali v&#160;rukavičkách, když ho na korbě Tatry&#160;111 uvazovali k&#160;háku jeřábu popruhy s&#160;gumovými a&#160;textilními vycpávkami a&#160;když ho pak upevňovali na uprázdněný barokní sokl. Podstavec nic nesymbolizoval a&#160;byl dostatečně pevný, aby také symbol nové doby unesl. Sloup s&#160;Pannou Marií a&#160;Ježíškem byl napadrť: větší kusy naložili za pomoci jeřábu, menší rukama, písek posmetali a&#160;naházeli na korbu stojedenáctky lopatami. Než se Klára stačila probrat a&#160;hodit něco na sebe, než stačila vyběhnout, aby se zeptala, co to má znamenat, auta odjela i&#160;s&#160;nočními dělníky, osvětlení pohaslo, na náměstí se rozhostil klid a&#160;tma tmoucí. Ráno stál na podstavci domobranný gardista s&#160;odhodlaným žulovým pohledem, v&#160;placaté čepici, s&#160;flintou přes rameno. Lid si toho ani nevšiml. Jako by se ho to netýkalo.</p>
			<p class="MLP_text_bez1radku_-12-0- ParaOverride-1">„Tys to věděl!“ vybafla Klára na Klápště hned ode dveří.</p>
			<p class="MLP_text ParaOverride-1">„Co se děje?“ nechápal překvapený Klápště a&#160;přestal se šťárat v&#160;zubech narovnanou kancelářskou sponkou. Dělal, jako by nevěděl, ale dobře věděl, protože to byla významná událost: jak pro město, tak i&#160;pro něj, tajemníka. Protože to byl jeho nápad. Na Horním náměstí morový sloup s&#160;Bohorodičkou stát mohl; jako připomínka morových ran, těžkého a&#160;temného života nevolníků za feudalismu, v&#160;dobách temna. Jenže v&#160;nové době, po vítězství pracujícího lidu, neslo náměstí jméno J.&#160;V.&#160;Stalina, vítěze nad buržoazií a&#160;německými nacisty, a&#160;neslo je hrdě. Na takovém náměstí neměl symbol náboženského tmářství co pohledávat. Měl tam stát J.&#160;V.&#160;Stalin, to dá rozum. Jenže věc spěchala a&#160;sochař Gajdoš Gajdošík zrovna žádného J.&#160;V.&#160;Stalina neměl na skladu, volný byl jenom Neprojdou! J.&#160;V.&#160;Stalin bude až za tři roky, v&#160;bronzu.&#160;– Zdenko Klápště zatočil kličkou červeného telefonu a&#160;poradil se s&#160;Poradcem. Nejdříve vyslechl pochvalu za pozitivní a&#160;aktivní přístup k&#160;náměstí na úseku kultury. To se to krásně poslouchalo, když bylo chváleno! Poradce mu poradil, aby se rozhodl pro Neprojdou! a&#160;náměstí J.&#160;V.&#160;Stalina dal přejmenovat na náměstí Domobranných gardistů. Na Neprojdou! by se náměstí přejmenovávat nemělo, někdo by si to mohl špatně vykládat. Jakmile bude mistr Gajdoš Gajdošík hotov s&#160;generalissimem, pro novou sochu se najde umístění v&#160;Sadech J.&#160;V.&#160;Stalina.</p>
			<p class="MLP_text ParaOverride-1">„Proč tu sochu rozmlátili? V&#160;noci, jako zloději…“ dorážela Klára.</p>
			<p class="MLP_text ParaOverride-1">„Ach ták,“ udělal Klápště. „Co ty s&#160;tím za mnou, či jsem starosta?“</p>
			<p class="MLP_text ParaOverride-1">„Nedělej ze mě blba!“ doporučila mu jadrně, „ani ze sebe.“</p>
			<p class="MLP_text ParaOverride-1">„Přišlo to z&#160;vrchu, já za to nemožu, co já včil s&#160;tým?“</p>
			<p class="MLP_text ParaOverride-1">„Taková pěkná Panenka Maria s&#160;děťátkem líbezným, a&#160;oni to rozflákali jako nějaký kus šutru!“</p>
			<p class="MLP_text ParaOverride-1">„To se slepí a&#160;bude to v&#160;Praze v&#160;muzeum,“ chlácholil Kláru.&#160;– Už se stalo, co teď s&#160;tím? Panenka Maria překážela, stála v&#160;cestě dějinám. Budoval se nový, lepší svět očištěný od přežitků minula a&#160;Zdenko Klápště byl jedním z&#160;budovatelů a&#160;očišťovatelů. Měl by se hrdě znát ke svému dějinnému poslání, jenže on se trapně vymlouval.</p>
			<p class="MLP_text ParaOverride-1">„Musel to být zrovna gardista? Vždyť gardisti nás sem přihnali jak dobytek. Sám to víš nejlíp, takys upaloval s&#160;náma.“</p>
			<p class="MLP_text ParaOverride-1">„A&#160;je nám tu zle? Je, nebo není?!“</p>
			<p class="MLP_text ParaOverride-1">„Ale…“</p>
			<p class="MLP_text ParaOverride-1">„Tak vidíš!“</p>
			<p class="MLP_text ParaOverride-1">Klára Clarissima neřekla už ani slovo. Svěsila ruce a&#160;vrátila se ke Švarné šenkýřce točit březová košťata popelářům. Měli za sebou půlku šichty a&#160;při popelnicích člověku vyprahne. Teprve za pípou ve výčepu Kláru cosi napadlo.</p>
			<p class="MLP_text ParaOverride-1">„Natočte si sami,“ řekla popelářům a&#160;rozběhla se k&#160;vile u&#160;řetězárny.</p>
			<p class="MLP_text ParaOverride-1">Ačkoliv se už profesor Zarašovský starostou necítil&#160;– a byl to pocit oprávněný&#160;–, oficiálně se funkce nezřekl, ani mu nebyla odňata. De iure starostou Spáleného byl. Když mu Klára pověděla o&#160;nočním kousku na náměstí, rozpřáhl jen bezradně ruce:</p>
			<p class="MLP_text ParaOverride-1">„Co mohu dělat…“</p>
			<p class="MLP_text ParaOverride-1">„Jak to mám vědět? Panenka Maria je na maděru, něco by se mělo udělat. A&#160;kdo jiný než vy, jste přece starosta!“</p>
			<p class="MLP_text ParaOverride-1">„Starosta…“</p>
			<p class="MLP_text ParaOverride-1">V&#160;tu chvíli profesoru Zarašovskému došlo, že musí něco udělat. Morový sloup už nezachrání, zachránit může jenom sebe, svoji tvář. Popadl klobouk a&#160;vyběhl z&#160;vily, chvátal kolem pávů na zábradlí, kolem vodotrysku se zlatými kapry, Řetězovou ulicí podél tramvajových kolejí běžel na náměstí, aniž by si klobouk nasadil, poklusával jako mladík, zastavil se až před novou sochou se sveřepým pohledem. Na něco takového by si ani holub nesedl.&#160;– Zadýchaný pan profesor nařídil úřednici z&#160;radniční telefonní centrály, aby uvedla do provozu místní rozhlas, a&#160;s&#160;kloboukem v&#160;ruce, aniž by předtím zahrála hudba, spustil:</p>
			<p class="MLP_text ParaOverride-1">„Milí spoluobčané, hovoří k&#160;vám starosta. Vlastně bývalý starosta Jaromil Zarašovský. Chci vám oznámit, že jsem ze závažných důvodů na úřad starosty Spáleného rezignoval. V&#160;našem městě dochází k&#160;událostem, s&#160;nimiž nemám nic společného, o&#160;nichž se dozvídám zprostředkovaně. Mým jménem byla podepsaná výzva, kterou jsem nenapsal a&#160;s&#160;jejímž obsahem nesouhlasím. Rovněž s&#160;odstraněním nenahraditelné barokní památky&#160;– morového sloupu na Horním náměstí&#160;– nemám nic společného. Nevím, kdo tento nekulturní, barbarský čin spáchal a&#160;kdo za ním stojí. Odehrálo se to za mými zády. Instalace žulové figury ozbrojence byla rovněž provedena nezákonně a&#160;já jako občan a&#160;bývalý starosta proti takovéto zvůli důrazně protestuji!“&#160;– Profesor Zarašovský s&#160;pohledem upřeným do útrob klobouku pokračoval ve vzrušené promluvě k&#160;občanům, nabádal je ke statečnosti, apeloval na jejich demokratické smýšlení, vzpomenul odkazu prezidenta T.&#160;G.&#160;Masaryka, apeloval na zdravý rozum a&#160;kulturnost našeho národa, jenže to už mluvil jenom do klobouku, protože ho placený tajemník Zdenko Klápště vypnul.</p>
			<p class="MLP_text ParaOverride-1">Ostatně ani to, co se z&#160;reproduktorů po městě stačilo vylinout, nepadlo na úrodnou půdu. Převážné většině občanů města Spáleného bylo srdečně jedno, kdo je nebo není jejich starostou a&#160;stojí-li na náměstí, které se dnes jmenuje tak a&#160;zítra zase jinak, Panenka Maria nebo domobranný gardista. Hlavně že mají kam chodit do práce pro peníze, že mají mísu masa a&#160;nehrozí zdražení piva. Ó, my se máme!</p>
			<p class="MLP_text ParaOverride-1">Pan profesor Zarašovský ještě promlouval do klobouku, když do místnůstky s&#160;mikrofonem vstoupili Bydžovský a&#160;Kvitko v&#160;bílých pláštích. Byli vybaveni podivnou kazajkou opatřenou popruhy.</p>
			<p class="MLP_text ParaOverride-1">„Le, Bydžovsky, neni to ten varyjot, co počita vlaštovky na drutach?“</p>
			<p class="MLP_text ParaOverride-1">„Je to un, profesor Zarašovsky, starosta, Kvitko.“</p>
			<p class="MLP_text ParaOverride-1">„Co s&#160;nim zrobime, Bydžovsky?“</p>
			<p class="MLP_text ParaOverride-1">„Co by, Kvitko, postarame se oňho, když je starosta. Aby se nevybulil, aby se o&#160;cošik něchrapnul. Byla by ho škoda!“</p>
			<p class="MLP_text ParaOverride-1">„Muh by se piznut do bule.“</p>
			<p class="MLP_text ParaOverride-1">„Muh by, ale něpizně, bo my mu oblečeme fajne sako.“</p>
			<p class="MLP_text ParaOverride-1">V&#160;mžiku vězel pan profesor ve svěrací kazajce, v&#160;ústech roubík.</p>
			<p class="MLP_text ParaOverride-1">„Jak mu to pasuje, fešakovi!“</p>
			<p class="MLP_text ParaOverride-1">„Paradně. A&#160;pokuj božsky!“</p>
			<p class="MLP_text ParaOverride-1">Bydžovský zleva, Kvitko zprava, vyvlekli profesora Zarašovského z&#160;radnice a&#160;zavlekli ho do přistavené sanitky. Několik náhodných chodců pobaveně přihlíželo, jak odvážejí starostu města. Byl mezi nimi taky Vladislávek Raus, smál se na celé kolo, jak to jen Vladislávek dokáže. Nejraději by se v&#160;takové pěkné sanitce vezl s&#160;panem starostou. Však počkej, ty jeden Vladislávku, třeba se taky svezeš.</p>
			<p class="MLP_text_bez1radku_-12-0- ParaOverride-1">Také Zuzička Zarašovská, Mňau, zmizela ze Spáleného. Nikdy jsem se nedozvěděl, kam. Zdenko Klápště tvrdil, že neví a&#160;že je to její věc; je už dospělá a&#160;může si dělat, co chce, co je mu, Klápštěti, do Zuzičky. Ani z&#160;Miloše Mucišky jsem nic nevypáčil.&#160;– Jaká Zuzička? Kdo to je? Copak tady někdo takový byl?&#160;– Když jsem se ptal v&#160;řetězárně, u&#160;výstupní kontroly nic nevěděli a&#160;na osobním oddělení mi řekli, že požádala o&#160;rozvázání pracovního poměru dohodou a&#160;že se dohodli: s&#160;okamžitou platností.</p>
			<p class="MLP_text ParaOverride-1">Pávy na zábradlí někdo pod rouškou noci zardousil&#160;– třeba to byl tchoř&#160;– a zlatým kaprům nezjištěný pachatel vypustil vodu. Ale copak byli zlatí? Někteří byli červení, jiní žlutí, ostatní flekatí, ani jeden zlatý. Do vily po Vinz.&#160;Tlachovi a&#160;profesoru Zarašovském se nakvartýrovala skupina zakaboněných mužů středního věku. Nikdo nevěděl, čím byli a&#160;co tam dělali. Nikdo to ani nechtěl vědět. Někdy tam zašli taky Bydžovský a&#160;Kvitko. Jako by tam patřili.</p>
		</div>
</body>
</html>