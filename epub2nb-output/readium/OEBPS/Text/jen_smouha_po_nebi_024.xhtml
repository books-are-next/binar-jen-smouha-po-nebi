<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">XVIII</p>
			<p class="MLP_text_bez1radku ParaOverride-1">V&#160;pondělí v&#160;sedm hodin ráno mi pod okny zahoukal zaoceá<a id="_idTextAnchor017"></a>nský parník. Dům se zachvěl v&#160;základech. Zrovna jsem cvičil každodenní rozhýbávací prostocviky. Odlepil jsem zadek od podlahy a&#160;vyhlédl z&#160;okna. Před bránou stála otřískaná dodávka a&#160;za ní zánovní autojeřáb. Vozidla se domáhala vstupu na můj pozemek. Hodil jsem na sebe župan a&#160;šel otevřít bránu. Ze strojů vyskákalo sedm snědých mužů v&#160;letech, měli na sobě modré overaly s&#160;bílým nápisem Mrkvička a&#160;červenou mrkví na zádech.</p>
			<p class="MLP_text ParaOverride-1">„Tak jsme tady kvůlivá tej věži, švagře,“ řekl nejstarší.</p>
			<p class="MLP_text ParaOverride-1">„Sedmero krkavců!“ spráskl jsem ruce. Léta letoucí jsme se neviděli.</p>
			<p class="MLP_text ParaOverride-1">„Trefa do černého,“ zasmál se Pišta. Popadli mě, vyhodili do vzduchu a&#160;zase chytili, protože měli radost. Taky jsem je rád viděl po takové době, jenom jsem se bál, aby nepošramotili moje staré kosti.</p>
			<p class="MLP_text ParaOverride-1">„Říkals švagře?“ zeptal jsem se Pišty Bandyho, když mě postavili na zem a&#160;svalili se do trávy pod rozkvetlou jabloní. „To už dávno neplatí.“</p>
			<p class="MLP_text ParaOverride-1">„Jednúc švagr, dycky švagr. Takové případy se stávajú aji v&#160;lepších rodinách…“ řeklo sedmero krkavců.&#160;– Teď bych měl říct: A&#160;co Růženka? Jak se má? Vdala se? Je zdravá? Kolipak má děcek? Ale neřekl jsem nic a&#160;oni sami od sebe o&#160;ní nezačali. Tak jsem zašel pro slivovicu a&#160;něco na sebe hodit, abych tu neběhal v&#160;rozvázaném županu. Slivovicu švagři odmítli, prý až pak. Chtěli jenom plány a&#160;dokumentaci k&#160;věži. Chtěli vědět, kde mám záchod, kde je zásuvka a&#160;venkovní vodovod. Prohlédli si místo a&#160;materiál, pak setrvali chvíli nad plány v&#160;zadumání.</p>
			<p class="MLP_text ParaOverride-1">„Kurva, tomu říkám architekt!“ pochválili. „Podle teho se to samo postaví.“</p>
			<p class="MLP_text ParaOverride-1">„Tak na co máte ten jeřáb?“</p>
			<p class="MLP_text ParaOverride-1">„Tož trochu se temu pomoct musí.“</p>
			<p class="MLP_text ParaOverride-1">Potom bratři vybalili z&#160;otřískané dodávky nástroje: trumpetu, basu, klarinet, harmoniku, housle, tubu a&#160;buben. Jenom tamburína jim chyběla. Zahráli oblíbenou Vladislávkovu Skákal pes přes oves a&#160;po ní ještě jednu jejich, Joj mamo dado.</p>
			<p class="MLP_text ParaOverride-1">„Teď, švagře, bude nejlepší, když odjedeš kamsi do řiti a&#160;necháš nás tu robit. Ještě bys nám do teho kecal. Vrať se v&#160;pátek odpoledne, bude hotové.“</p>
			<p class="MLP_text ParaOverride-1">Obul jsem si pevné boty a&#160;sundal z&#160;věšáku nepromokavý plášť&#160;– kdyby pršelo. Do batohu naházel svetr, náhradní prádlo, nůž, baterku, provázek a&#160;dalekohled, svačinu, termosku s&#160;čajem a&#160;kreditní kartu, nechal krkavcům rezervní klíče a&#160;neodjel, vykročil jsem pěšky. Na prvním obzoru jsem se ohlédl a&#160;zamával, ale nevšimli si toho, kopali už základy pro věž, od níž jsem si bůhvíco sliboval. Když nic jiného, aspoň pěkný výhled.</p>
			<p class="MLP_text ParaOverride-1">Brodil jsem se dorůstající otavou a&#160;vyděšení koníci prchali před mými kroky, poschovávali se v&#160;ostrůvku letošní druhé směny kopretin a&#160;na mezi mezi vratiči a&#160;přerostlými kopřivami. Jmelí na jabloni užíralo dozrávajícím jablkům mízu a&#160;klíněnce jírovcové se už podařilo usušit listí kaštanům.</p>
			<p class="MLP_text ParaOverride-1">Když jsem dorazil na třetí obzor a&#160;minul ohořelý vrak Hele­brantovy maringotky, když jsem se prodral lesem, ocitl jsem se na kopci a&#160;pode mnou ležela krajina s&#160;poli a&#160;rybníkem, s&#160;lesy a&#160;vesnicemi, konec brala až daleko na čtvrtém obzoru. Tam jsem nikdy nebyl, ani autem. Větrné mlýny mlely vítr na elektriku, povznesené a&#160;nevšímavé, s&#160;takovými se nedá bojovat.</p>
			<p class="MLP_text ParaOverride-1">Šel jsem a&#160;šel, až na mne padl soumrak a&#160;nikde nic k&#160;přenocování. Když nastala tma, zahlédl jsem světýlko, lákavé, přátelsky poblikující. Byl to zájezdní hostinec Červená krčma.&#160;– Červená krčma, Červená krčma… To už jsem někde slyšel, ale v&#160;jaké souvislosti? Vzpomněl jsem si až uvnitř, až mi dveře zaklaply za patama. Za šenkem se na mne kabonil vrahoun s&#160;vyholenou hlavou a&#160;purpurovou jizvou od temene kolem oka po bradu. Vrahoun od pohledu. Začal jsem couvat, hmatat po klice, ale nic jsem nenahmatal. Jsem v&#160;pasti – dovnitř ano, ven kdepak! Výčep byl prázdný, jen hostinský za pípami si mne prohlížel.</p>
			<p class="MLP_text ParaOverride-1">„Chováte prasátka?“ zeptal jsem se tenkým hláskem. Třeba ho vybrané způsoby znejistí, ukonejší, třeba upustí od svých úmyslů.</p>
			<p class="MLP_text ParaOverride-1">„Kdo by se piplal s&#160;prasátkama. Co potřebuju, nakoupím v&#160;Kauf­landu. Tygry chovám. Chcete je vidět? Když se nažerou, nikomu nic neudělají.“</p>
			<p class="MLP_text ParaOverride-1">„Ani ne…“ špitl jsem a&#160;raději se neptal, čím je krmí.</p>
			<p class="MLP_text ParaOverride-1">„Mám taky kanárka, umí zapískat písničku. Jenom jednu, ale i&#160;to je na kanárka dost,“ řekl hospodský rozněžněle. „Jmenuje se Pepík.“</p>
			<p class="MLP_text ParaOverride-1">„Dal bych si něco na zub,“ řekl jsem odhodlaně, ale obavy mě neopouštěly.&#160;– A&#160;už tu byla kupa knedlíků s&#160;vejci posypaná smaženou cibulkou a&#160;čerstvou pažitkou, kyselá okurka a&#160;kofola&#160;– nápoj bohů. A&#160;taky klec s&#160;Pepíkem. Byl to nádherně vybarvený ptáček, žlutý jako pampeliška.</p>
			<p class="MLP_text ParaOverride-1">„Pivo došlo,“ řekl vrahoun omluvně.</p>
			<p class="MLP_text ParaOverride-1">„Nevadí, alkohol nepiju.“</p>
			<p class="MLP_text ParaOverride-1">„To vám, pane, schvaluju. Nechcete heřmánkovej čaj?“</p>
			<p class="MLP_text ParaOverride-1">„Děkuji, stačí kofola.“&#160;– Upil jsem ze sklenice a&#160;pustil se do jídla. Pepík se načepýřil, pozvedl hlavičku, zobáčkem namířil ke stropu a&#160;spustil: Skákal pes přes oves, přes zelenou louku, šel za ním myslivec, pero na klobouku… Zpíval tak krásně, že bys, Mňau, neměla to srdce ho zakousnout.</p>
			<p class="MLP_text ParaOverride-1">Vyspal jsem se v&#160;čistě povlečených peřinách, posnídal chleba s&#160;máslem a&#160;medem, zapil čerstvě nadojeným kozím mlékem, pro­hlédl si tygry&#160;– krmí je kozami v&#160;celku a&#160;zbytky od oběda – a&#160;provázen jejich řevem vyrazil jsem na další cestu. Hostinský na prahu Červené krčmy mával na rozloučenou červeně kostkovaným šátkem, jaký mívá Kecal v&#160;Prodané nevěstě, než jsem zmizel za zákrutem cesty.</p>
			<p class="MLP_text ParaOverride-1">Putoval jsem rovnou za nosem, pomáhal žábám přes dálnice, obcházel skladiště a&#160;překladiště zboží, procházel opuštěnými zrezivělými továrnami a&#160;vyhýbal se novým, ještě nezrezivělým, plným pracovního úsilí, vdechoval vůni hlíny, naslouchal skřivanům, přespával v&#160;hotelích i&#160;hostincích, v&#160;kůlnách se starým senem, v&#160;krmelcích v&#160;lese, kde rostly jenom pařezy po vykácených stromech, až jsem dorazil do Spáleného z&#160;druhé strany. Byl pátek odpoledne a&#160;podrážky mých bot už byly prošlapané.</p>
			<p class="MLP_text ParaOverride-1">Nad mým domem se tyčila vzdušná věž z&#160;ušlechtilého dřeva. Helebrant měl pravdu, bylo to jako klec pro ptáky, ale krásná. Ptáci mohli dovnitř i&#160;ven, kdykoli se jim zamanulo; lidé, kočky a&#160;trpaslíci jakbysmet.</p>
			<p class="MLP_text ParaOverride-1">Švagři krkavci se svými stroji už tam nebyli. Ve schránce na dopisy jsem našel klíče, účet za hotové dílo a&#160;vzkaz na vizitce firmy Mrkvička napsaný tesařskou tužkou: <span class="MLP_znak_kurziva_11b">Růženka se má dobře. Má 1&#160;syna a&#160;2&#160;vnučky</span>, <span class="MLP_znak_kurziva_11b">dvojčata Tonču a&#160;Růženku. Užij si věže, švagře, je moc pěkná.</span>&#160;– <span class="MLP_znak_kurziva_11b">Krkavci Bandyti</span></p>
			<p class="MLP_text_bez1radku_-12-0- ParaOverride-1">Dnešní sen začal uprostřed pouště větrem fičákem. Přiválo mě to pod horu Rebarboru, na hoře stál větrný mlýn a&#160;mlel vítr na písek vhodný pro pouště. Písek se kupil pod mlýnem a&#160;soudruh učitel Králíček, matematik, se mu věnoval s&#160;pečlivostí sobě vlastní; dřepěl na hromadě a&#160;počítal zrnka, broukal si přitom: „Tolik dětí mám, tolik mi jich umřelo, tolik mi jich zůstalo…“ Nesl jsem mu radostnou zprávu od školského úřadu, že toho má nechat, hrozí mu zasypání. Skutečně mu hrozilo, on totiž nedřepěl, to se jen tak zdálky jevilo, vězel v&#160;hromadě písku po pás a&#160;další záplavy se na něj sypaly z&#160;mlýnského násypníku. Kdyby fičák písek nerozfoukával, byl by už soudruh učitel Králíček zasypaný. Na tváři jsem mu poznal, jak ho hněte, že nemůže dojít k&#160;výsledku. Zdálky jsem na něj volal, ať toho nechá, že mu nesu vysvobození, ale buď mě neslyšel, nebo nedbal. Písku přibývalo a&#160;soudruh učitel Králíček už v&#160;něm vězel po prsa. Na mé volání nereagoval, vybíral zrníčka písku z&#160;namleté hromady a&#160;kladl je na svoji směšně malou hromádku, mumlal cosi nesrozumitelného a&#160;pak docela srozumitelně zvolal: „Do prkenné ohrady, zase jsem se spletl o&#160;desetinnou čárku! Znovu, Bydžovský, znovu, Bartoši, chlapci nezvedení!“&#160;– Mával jsem na soudruha učitele Králíčka papírem s&#160;kulatým razítkem školského úřadu: <span class="MLP_znak_kurziva_11b">Králíčku, nech toho a&#160;pojď už</span><span class="MLP_znak_kurziva_11b CharOverride-1">,</span> bylo tam napsáno modrým inkoustem. Už už jsem dokument Králíčkovi podával, když tu mi ho z&#160;ruky vyrval Bydžovský a&#160;strčil do pytle plného nakřečkovaných syslů. Soudruh učitel Králíček byl nadobro ztracen. Bez písemného příkazu nehodlal toho nechat. Pokusil jsem se vzlétnout, ale nešlo to za nic na světě. Obával jsem se, že sysli v&#160;pytli záchranný přípis školského úřadu sežerou. Dal jsem se do běhu a&#160;doběhl Bydžovského v&#160;temné sluji pod podlahou tanečního sálu v&#160;Hranicích na Moravě, v&#160;objektu kasáren. Byl tam také jeho nohsled Kvitko, dělili se o&#160;sysly jak loupežníci: jeden sysel Bydžovskému, druhý sysel Kvitkovi, jeden sysel Bydžovskému, druhý sysel Kvitkovi… Jenže syslů bylo liše, posledního museli přetrhnout vejpůl, kvůli spravedlnosti. Odhodlal jsem se ke skoku, jenže jsem uvízl v&#160;kasárenském dehtu a&#160;nemohl z&#160;něho vytáhnout nohy, jen jsem jednu povytáhl, dehet si ji vzal zpátky. V&#160;poslední chvíli mi starý Bydžovský, otec Bydžovského, zařval do ucha: „Něbuděš hajotem! Hajoči se žimne vody něboja!“&#160;– Byl jsem pionýrem s&#160;rudým šátkem kolem krku, s&#160;nohama v&#160;téru. Kroutil jsem hlavou a&#160;zvolna se propadal, až jsem se propadl do postele, a&#160;hned mě napadlo, že bych mohl vystoupit na svoji krásnou novou věž, Mňau, a&#160;podívat se, jak vychází slunce. Jenže slunce už bylo vyšlé, stačilo se podívat oknem z&#160;postele. Viselo nad žlebem a&#160;dělalo na mě kyškyš!</p>
			<p class="MLP_text_bez1radku_-12-0- ParaOverride-1">Některé věci bych neřekl ani spící kočce, kočko. Ani tobě, Mňau, neřeknu všechno. Některým věcem nepřijdu nikdy na kloub, ačkoli se mě bytostně týkají. Růženka se mě bytostně týkala a&#160;nikdy jsem se toho nezbavil, ani teď, ve Spáleném, po tolika letech. Co jednou odejde, už se nevrátí, i&#160;kdyby se vrátilo. Vrátí-li se, už to není ono, už je to cosi jiného. Lépe je nevracet se, zůstat tam a&#160;jít dál, kamsi pryč… Nic není jisté. Nic není napořád.</p>
			<p class="MLP_text ParaOverride-1">Zatímco jsem vězel u&#160;pracovního stolu v&#160;patře pod prejzovou střechou a&#160;oddával se pracovnímu opojení, Růženka se toulala. Přitom mohla hníst a&#160;vypalovat, co hrdlo ráčilo; takové podmínky k&#160;práci neměla ani ve Vídni na univerzitě. Mohla si tu tvořit abstraktní opusy od OP&#160;25 až po OP nekonečno, vzepětí ducha nebo hrnce, ba i&#160;trpaslíky, vždyť jeden je málo, jednomu je smutno, ještě mu nějací braši chybějí do počtu. Jenomže kdykoli jsem sestoupil ze svých výšin do její dílny, nebyla tam. Žlutá kačena však stála na dvorku nepoužitá. Růženka se musela toulat pěšky, jen tak v&#160;sandálkách, maremmou, vinicemi a&#160;olivovím, trním a&#160;hložím, prachem prašných cest. Když jsem se jí večer zeptal, kde se celý den toulala, odpovídala:</p>
			<p class="MLP_text ParaOverride-1">„Ále, jenom tak…“</p>
			<p class="MLP_text ParaOverride-1">„A&#160;copak jsi vjenomtaku potkala, ženo má?“</p>
			<p class="MLP_text ParaOverride-1">„Ále, jenom kudlanku nábožnou, modlila se u&#160;cesty.“</p>
			<p class="MLP_text ParaOverride-1">„A&#160;co ještě?“</p>
			<p class="MLP_text ParaOverride-1">„Ještě jednu kudlanku.“</p>
			<p class="MLP_text ParaOverride-1">Taková s&#160;ní byla řeč, zatímco já jsem ze sebe potil další a&#160;další příběhy toho přiblblého prasátka&#160;– už se tisklo na trička a&#160;na snídaňové hrnky i&#160;na hrnky nočníčky, vyráběla se z&#160;chlupatého textilu k&#160;mazlení, chrochtající i&#160;mlčenlivá a&#160;peněz na kontě přibývalo, aniž bych to stačil sledovat. Giuseppe Innocenti chtěl po mně stále nové a&#160;nové příhody, nevěděl jsem, jak dál, lámal jsem si hlavu a&#160;Růženka mi s&#160;nimi nepomohla, nechtěla mi s&#160;tím pomáhat. Měl jsem už toho vepře plné zuby. Nabízel jsem Giuseppovi fialového králíka, zarytého individualistu, kvůli barvě srsti vyřazeného z&#160;králičího společenství, outsidera, cestovatele a&#160;dobrodruha. Už jsem ho měl nakresleného, ale pan nakladatel ho odmítl.</p>
			<p class="MLP_text ParaOverride-1">„Přece nevyměníme jisté prasátko, které snáší zlatá vejce, za nejistého králíka vyřazeného ze společnosti, o&#160;kterém nevíme, bude-li něco snášet.“</p>
			<p class="MLP_text ParaOverride-1">Takže mi nezbylo nic jiného než si dál nechat pít krev tím roztomilým prasátkem a&#160;nakladatelem Giuseppem Innocentim. Růženka se dál toulala vinicemi a&#160;olivovými háji, dunami pod piniemi, pískem a&#160;černými kamínky na plážích Ligurského moře od Bibiony po San Vincenzo. A&#160;do své hrnčírny se ani nepodívala.</p>
			<p class="MLP_text ParaOverride-1">Jednou v&#160;noci, vracel jsem se od prasátka do ložnice, Růženka chyběla v&#160;posteli. Vždycky už tam bývala zachumlaná v&#160;prostěradle, jenom černý chomáč vlasů a&#160;hluboké, klidné oddechování mě vítávalo z&#160;roboty. Posadil jsem se na bílou, prázdnou postel a&#160;uvažoval o&#160;tom, co je špatně, a&#160;vzpomněl jsem si, že nemáme děťátko. Po tolika letech manželství jsme pořád ještě sami. Sami dva s&#160;prasátkem živitelem; ale to se Růženky netýká, prasátko je se mnou a&#160;Růženka je sama. Taková krásná Růženka bloumá krajem a&#160;modlí se s&#160;kudlankami. Protože je sama. Je to moje vina. Zanedbávám Růženku.</p>
			<p class="MLP_text ParaOverride-1">„Kdes byla!“ zeptal jsem se zhurta, když se po půlnoci vrátila s&#160;mokrými vlasy a&#160;voněla solí. Neměl jsem se ptát zhurta, já vím, Mňau, že jsem se neměl ptát zhurta. Měl jsem se radovat, že se vrátila. Měl jsem říct polehounku: Už jsem měl o&#160;tebe strach… Protože to byla pravda.</p>
			<p class="MLP_text ParaOverride-1">„Stalo se něco?“ zeptala se Růženka.</p>
			<p class="MLP_text ParaOverride-1">„Nebylas doma.“</p>
			<p class="MLP_text ParaOverride-1">„Já vím. Stalo se něco?“</p>
			<p class="MLP_text ParaOverride-1">„Ne, nestalo. Jenoms nebyla doma…“</p>
			<p class="MLP_text ParaOverride-1">„Tys byl.“</p>
			<p class="MLP_text ParaOverride-1">„Tohle nemá cenu!“</p>
			<p class="MLP_text ParaOverride-1">„Nemá. Dobrou noc,“ řekla Růženka, svlékla ze sebe šaty, zabalila se do prostěradla a&#160;usnula. Neměl jsem jinou možnost než udělat to samé. Nedala mi šanci promluvit, ani se zmínit o&#160;děťátku. Když jsem se ráno probudil ze sna, který nestojí za vyprávění ani ospalé kočce, byla pryč.</p>
			<p class="MLP_text ParaOverride-1">V&#160;kuchyni chyběl chleba, máslo, olivy, taky káva došla, v&#160;ledničce koral kousek sýra a&#160;patka salámu s&#160;červenobílým provázkem čekala na vyhození. V&#160;té domácnosti nebylo nic k&#160;jídlu. Taky víno jsme vypili. Na dvorku nebyla žlutá kačena, služebný automobil nakupovací, Růženka odjela nakupovat. S&#160;největší pravděpodobností… Když se ale nevrátila do jedenácti, o&#160;půl dvanácté mě neklid a&#160;hlad vyhnaly do Donoratika. Jel jsem alfou romeo a&#160;cestou měl oči jenom pro žlutou kačenu, nikde jsem ji však nezahlédl.</p>
			<p class="MLP_text ParaOverride-1">V&#160;Donoratiku byl trh. Nejdřív jsem nakoupil v&#160;supermarketu potraviny a&#160;taky kbelík vanilkové zmrzliny pro Růženku; sladké prý uklidňuje. Pak jsem zašel na trh a&#160;koupil jí tam červenou pentli. Takovou pentličku nosila Růženka ve vlasech před lety, když se po záplavách objevila ve Spáleném, když jsem ji poprvé uviděl v&#160;řetězárně. Nechali jsme tu pentličku červenou tenkrát v&#160;rozmláceném a&#160;uklizeném kostele svatého Antonína ležet na oltáři. Byla úplně stejná, barevný odstín, šířka i&#160;materiál. Prodal mi ji statný Rom, mluvil špatně italsky a&#160;volvo, které stálo opodál a&#160;zjevně patřilo k&#160;němu, mělo španělskou poznávací značku.</p>
			<p class="MLP_text ParaOverride-1">„To pro ženu?“ zeptal se mě s&#160;šibalským úsměvem.</p>
			<p class="MLP_text ParaOverride-1">„Ano, pro ženu. Začala se mi toulat.“</p>
			<p class="MLP_text ParaOverride-1">„To kouzelná pentle,“ smál se trhovec, „ty uvážeš k&#160;postel, ona neuteče.“</p>
			<p class="MLP_text ParaOverride-1">„Ano, zrovna takovou potřebuju!“ Uvěřil jsem tomu šejdíři, ode dneška budu Růženku uvazovat k&#160;posteli červenou pentlí, aby mi neutekla. Protože jsem cítil, věděl jsem, že cosi je špatně, že tu číhá nebezpečí.&#160;– Jako by už kouzlo začalo působit, ucítil jsem zezadu na lokti levé paže jemný stisk.</p>
			<p class="MLP_text ParaOverride-1">„Tady jsem, truhlíku!“</p>
			<p class="MLP_text ParaOverride-1">„To je dobře, Růženko, tolik jsem se bál…“</p>
			<p class="MLP_text ParaOverride-1">„Čerta?“</p>
			<p class="MLP_text ParaOverride-1">„O&#160;tebe…“</p>
			<p class="MLP_text ParaOverride-1">„Byla jsem nakoupit a&#160;trochu se zdržela na trhu,“ omlouvala se léčivým hlasem a&#160;mně bylo jako čerstvě napapanému a&#160;přebalenému miminku, dušička v&#160;peří, i&#160;když jsem měl hlad.</p>
			<p class="MLP_text ParaOverride-1">Na jídlo jsme si zajeli&#160;– každý jedním autem&#160;– do Castagneta Carducci ke komunistovi Brunovi, je tam výhled na maremmu a&#160;k&#160;moři, zpod střechy vyletují jiřičky a&#160;čiřikají jako doma. Dával se králík na rozmarýnu. Tuze chutný králík, ale víno za moc nestálo, v&#160;Bolgheri<span class="MLP_znak_kurziva_11b"> </span>je lepší.&#160;– Cestou domů jsme se pro ně stavili, hned za městskou bránou: Bolgheri Superiore Castello di Bolgheri barvy temně rubínové a&#160;ta chuť! Hned při prvním doušku se v&#160;nose soustředí ovocná harmonie třešní a&#160;bezinek, za nimi přikvačí ostružina a&#160;špetka máty. Věčná škoda polykat… Tohle ti, Mňau, potvrdí každý, kdo se ho napil třeba jen jednou jedinkrát.</p>
			<p class="MLP_text ParaOverride-1">Tak nám začal večer toho dne, kdy jsme se potkali na tržišti v&#160;Donoratiku u&#160;stánku statného španělského Roma s&#160;mašličkami a&#160;povečeřeli v&#160;Castagnetu Carducci. První láhev castella jsme vypili v&#160;obývacím pokoji, druhou jsme si vzali do ložnice. Ani jsme ji neotevřeli.</p>
			<p class="MLP_text ParaOverride-1">Růženka se na mne vrhla, jen tak, holýma rukama. Už dlouho jsme se nemilovali, skoro celý týden. Bývalo to vždy poklidné, manželské milování, pěkné a&#160;jakoby dostačující, dobře se mi po něm spalo. Za léta soužití jsme se znali tak dobře, že nás už v&#160;posteli nic nedokázalo překvapit, domníval jsem se. A&#160;najednou tohle! Jak vichřice podzimní listí ze stromu servala ze mne košili, zakousla se mi do krku a&#160;s&#160;nehty zarytými do zad pila, až se zalykala. Padl jsem naznak do řeřavého uhlí požářiště a&#160;zaryl se do Růženky, plameny vzplály, olízly nás, vzňali jsme se, jako vích hořeli, jak požár benzinové stanice, ohnivá křídla nám narostla, vyrazili jsme vzhůru, vyrazili jsme strop, zpřeráželi krovy, prejzy ze střechy vyletěly s&#160;námi, lítaly na všechny strany a&#160;s&#160;třeskotem se rozbíjely o&#160;sebe, o&#160;zbytek střechy, o&#160;zem při dopadu. Letěli jsme ke hvězdám rozžhavení milováním, jež postrádalo láskyplnou něhu, hltali jsme se nenasytně, vyhládlí jsme se polykali po velkých kusech, zalykali se těmi sousty, ještě, ještě, Růženko, kde se to v&#160;tobě bere! Krev se dobývala z&#160;tepen, slila se s&#160;temným duněním v&#160;jeden krevní oběh, s&#160;údy propletenými letěli jsme temnou nocí vzhůru, stále výš a&#160;výš, a&#160;když už to výš nešlo a&#160;rozkoš byla nejvyšší, narazili jsme&#160;– beng!&#160;– o&#160;klenbu nebeskou a&#160;zřítili se dolů. V&#160;tom pádu jsem umřel, ještě než jsme dopadli.</p>
			<p class="MLP_text ParaOverride-1">Když jsem vstal z&#160;mrtvých na vyhaslém požářišti, slunce už dávno hledělo z&#160;výšky lidem na temena hlav. Jedna láhev prázdná, druhá nedopitá, obě unavené, Růženka pryč. Růženka nikde. Kde je Růženka? Kam zmizelo to děvče úžasné? Také žlutá kačena byla pryč. Pryč… Pryč skýtá spoustu možností, ale jen jednu jedinou vylučuje. Pryč má velkou a&#160;zároveň mizivou vypovídací hodnotu. Když ne tady, kde tedy?&#160;– Tělo jsem měl rozbolavělé a&#160;mozek potažený bílou mázdrou bránící v&#160;přemýšlení. Srdce bláznivě poskakovalo mezi plicemi a&#160;v&#160;žaludku se uhnízdily temné obavy; rostly, zvětšovaly se s&#160;každým nadechnutím, až se změnily v&#160;strach. Vyběhl jsem z&#160;ložnice a&#160;začal chvíli nesystematicky a&#160;pak systematicky prohledávat dům. Střecha nebyla proražená, pod krovy na půdě byl jenom prach a&#160;staré krámy po generacích Toskánců prachem pokryté. Má žena nebyla v&#160;patře, v&#160;přízemí ani ve sklepě. Nebyla v&#160;žádné skříni ani mezi knihami. Nenašel jsem ji ani v&#160;její keramické dílně, tam se na mne zubil trpaslík Antonín Vezekmín, měl červenou pentli, ozdobnou pentličku do černých ženských vlasů uvázanou kolem krku jako oprátku. Neposlechl jsem trhovce, který mi ji včera prodal, a&#160;neuvázal jsem Růženku kouzelnou pentlí k&#160;posteli.</p>
			<p class="MLP_text ParaOverride-1">Růženka odešla. Už se mi nevrátí. I&#160;kdyby nakrásně přišla zpátky, bude to někdo jiný… Jenomže já jsem chtěl Růženku.</p>
			<p class="MLP_text ParaOverride-1">Odvázal jsem Vezekmínovi pentličku a&#160;šel ji vrátit romskému trhovci ze Španělska, který mi ji včera prodal. Peníze od něj chtít zpátky nebudu. Peněz mám ažaž, prodávám přece vepře. Šel jsem pěšky maremmou, po mořském břehu plážemi obsazenými slunečníky, páchnoucím opalovadly, prodíral se pokřikem a&#160;zakopával o&#160;písečné hrady, až jsem došel do Donoratika na tržiště, jenže ten stužkař tam nebyl, ani jeho volvo jsem v&#160;tom malém městečku nenašel. Hrůza na mne sáhla. Kdoví, co všechno si odvezl s&#160;sebou do Španělska…</p>
			<p class="MLP_text ParaOverride-1">Domů jsem se vrátil po prašných cestách vinicemi, ovocnými sady a&#160;olivovými háji, ale Růženku jsem tam nepotkal; jenom kudlanka nábožná se modlila ve stínu korkového dubu, o&#160;Růžence&#160;– ačkoli se znaly&#160;– mi nic nepověděla.&#160;– Červenou stužku jsem vrátil Vezekmínovi a&#160;z&#160;třísek na podpal rozdělal jsem ve velké keramické peci malý ohýnek, abych si v&#160;tom vedru italského léta aspoň trochu ohřál zkřehlou duši.</p>
			<p class="MLP_text_bez1radku_-12-0- ParaOverride-1">Asi po týdnu mě našel signore editore Giuseppe Innocenti ve společnosti trpaslíka v&#160;nadživotní velikosti. Nalil do mě deci grappy a&#160;chtěl nový příběh s&#160;prasátkem, které má u&#160;rypáku kníry od povidel. Ukázal jsem mu prostředník vztyčený v&#160;pěsti. Ukázal mi ukazovák a&#160;malíček vztyčené v&#160;pěsti a&#160;odjel do Livorna. Láhev grappy nechal stát v&#160;pozoru u&#160;trpasličích nohou.&#160;– Když se vrátil smlouvat, byla prázdná. Trpaslík ji vypil. Giuseppe uvařil kávu a&#160;nalil ji do mne bez cukru. Káva opilost nezmenší, jenom ji promění, učiní schůdnější.</p>
			<p class="MLP_text ParaOverride-1">„Tak dobře, ukaž mi tedy toho fialového králíka,“ couvl Giuseppe v&#160;domnění, že to je příčina mého postoje, že takovýmto způsobem prosazuji svou vůli. Růženka ho nenapadla, jemu sebekrásnější Růženky nic neříkaly.&#160;– Fialového králíka jsem mu neukázal, protože mi vůbec nedošlo, co ten člověk po mně chce. Zas odjel s&#160;nepořízenou.</p>
			<p class="MLP_text ParaOverride-1">Když přijel Giuseppe potřetí – nechal mi měsíc času na usebrání&#160;–, vyhodil mě z&#160;toho krásného domu v&#160;Bolgheri, protože byl jeho a&#160;se mnou nebylo žádné pořízení. Ještě jsem se neusebral.&#160;– Uvažoval jsem, že se vrátím domů, do Neu Brennstadtu, zas budu pracovat u&#160;malíře a&#160;natěrače Löfflera a&#160;s&#160;Hasim Braunem budeme vydávat v&#160;Neubrenstädter Blätter příběhy fialového králíka, outsidera, který dovede skvěle prohrávat, protože nic jiného než prohrávání neumí. Protože prohrávat je normální.</p>
			<p class="MLP_text ParaOverride-1">Našel jsem si v&#160;údolíčku za Castagnetem Carducci bílý vinařský domek na zpustlém pozemku zarostlém ostružiním a&#160;všelijakým bejlím, prosekal si k&#160;němu stezku a&#160;nastěhoval se tam, aniž bych se pídil po majiteli. Rozhodl jsem se zůstat v&#160;Toskánsku, je to krásná země. Taky jsem si myslel, že by se Růženka mohla vrátit, a&#160;kdyby se k&#160;tomu odhodlala, kam jinam by se vracela? I&#160;kdyby už to nebyla ta Růženka, která mě opustila, o&#160;kterou jsem si řekl jejím rodičům, bral bych. Bylo mi bez ní smutno. Temný smutek v&#160;mé zraněné dušičce uzavřel pakt s&#160;vínem castagnetského ševce Bernnardina Scarpetty. Bylo nejlevnější v&#160;celém kraji a&#160;k&#160;opilosti stačilo. Nalívat se bolgherským superiore bylo by škoda. Víno a&#160;smutek mi rozpatlaly rozum na kašičku narůžovělé barvy. Čekal jsem na Růženku v&#160;odlehlém údolí zarostlý ostružinami a&#160;vyhlížel každou chvíli, jestli už jde. I&#160;kdyby se nakrásně vrátila, i&#160;kdyby se ten zázrak stal a&#160;Růženka mě hledala, v&#160;té pustině mě najít nemohla. Když jsem se jí nedočkal, vyrážel jsem ven, ploužil se krajem s&#160;baňatou flaškou ševcova červeného v&#160;opletení vylisovaném z&#160;umělé hmoty, močil jsem na veřejnosti a&#160;pátral po šlépějích Růženčiných sandálů.</p>
			<p class="MLP_text ParaOverride-1">Jednou jsem se takto doploužil až k&#160;Populonii a&#160;vyptával se tamních Etrusků, jestli neviděli krásnou Růženku s&#160;červenou stužkou ve vlasech. Poslali mě k&#160;šípku. Prodral jsem se šípkovím a&#160;trsy papyru na divokou pláž. Našel jsem tam žlutou kačenu už rezivějící, s&#160;koly zabořenými v&#160;písku, dvířka jako dvě křídla dokořán. Moře na ní pilně pracovalo a&#160;vítr mu pomáhal. Dívala se rozbitými reflektory k&#160;jihojihozápadu; dívala se směrem, kterým uplavala Růženka. Byl jsem o&#160;tom přesvědčen. Nikdo s&#160;použitelným rozumem nebyl nablízku, aby mi to rozmluvil. Švec se smál, když jsem mu o&#160;tom vyprávěl, a&#160;nabídl mi za levný peníz zachovalou loďku s&#160;vesly.</p>
			<p class="MLP_text ParaOverride-1">„Pusť se za ní, Tonino, třeba ji doženeš,“ smál se švec a&#160;já jsem si od něj koupil vachrlatou lodičku. Ševcův dědeček prý v&#160;ní rybařil.</p>
			<p class="MLP_text ParaOverride-1">Vyplul jsem brzy zrána vybaven několika lahvemi Scarpettova vína. Moře bylo klidné, snadno jsem překonal čáru příboje a&#160;pak už poklidně vesloval směrem jihojihozápadním, jak mi ukázala žlutá kačena. Na Elbě jsem doplnil zásoby vína a&#160;plavil se dál. Abych nezbloudil, řídil jsem se domněnkami a&#160;náhodou, chvílemi vesloval, chvílemi pil víno ševcovo i&#160;víno z&#160;Elby a&#160;nechal se unášet vlnami a&#160;proudy. Nebo jsem, znaven vínem a&#160;veslováním, spal s&#160;rukou přes okraj loďky, až jsem se jednoho dne probudil v&#160;zátoce s&#160;nepatrnou plážičkou pod žulovými skalisky. Dopil jsem poslední hlt z&#160;poslední láhve a&#160;rozhlédl se kolem. Už jsem nebyl v&#160;Ligurském moři, nýbrž v&#160;moři Tyrhénském. Venuše se tu kdysi koupala a&#160;jeden z&#160;jejích sedmi šperků upadl do vody. Tak vznikl ostrov Montecristo vonící tymiánem. Ostrov, který není, protože se na něj nesmí. Ale já jsem na něj přesto vstoupil.</p>
			<p class="MLP_text ParaOverride-1">Vytáhl jsem plavidlo na plážičku, taktak se na ni vešlo, a&#160;vydal se hledat svoji ženu. Potkával jsem jenom divoké kozy, čmeláky a&#160;sarančata, slunce se na mne šklíbilo. Po pravé ruce jsem měl ruinu kláštera zbořeného už dávno piráty. Vyštrachal jsem se na vrcholek kopce a&#160;kolem byla voda, samá voda, od obzoru k&#160;obzoru.</p>
			<p class="MLP_text ParaOverride-1">„Růženko!“ volal jsem z&#160;vršku na všecky čtyři světové strany, pokaždé třikrát: „Růženko! Růženko! Růženko!“&#160;– Ale Růženka se nevynořila zpoza klášterních ruin ani ze křoví, ani z&#160;vod, ani se neozvala. Potřeboval jsem se napít.</p>
			<p class="MLP_text ParaOverride-1">Prodíral jsem se rostlinstvem a&#160;přál si narazit na nějakého ševce s&#160;vínem nebo na tratoriu, bar, supermercado, přinejhorším potůček, pramínek, louži vody z&#160;nebe napršené… Jazyk se mi lepil na patro a&#160;nikde žádný švec, ani kaluž neosolené vody. Plahočil jsem se pichlavými rostlinami, až jsem konečně v&#160;temném stínu skalní průrvy hluboko přehluboko zahlédl zrcátko vodní hladiny. Asi to bude kus zatoulaného moře, ale co když je to pramen sladké vody… Bylo to krkolomné, riskantní a&#160;naděje malá, nic jiného mi však nezbylo. Vždyť přece kozy, které tu žijí, musí někde pít! Sešplhal jsem uzounkou průrvou a&#160;ocitl se v&#160;jeskyni s&#160;jezírkem. Ochutnal jsem, voda nebyla slaná. Udělalo se mi nevolno. Zhluboka jsem se napil, kus žízně uhasil, ale bylo mi ještě hůř. Voda je málo, potřeboval jsem víno. Anebo… Kořalku! Voda rozpoutala peklo v&#160;mých útrobách. Po několika týdnech těžkého chlastu jsem se najednou ocitl bez alkoholu. Dávil jsem vypitou vodu a&#160;s&#160;ní odporně hořké, páchnoucí žaludeční šťávy a&#160;kousky potrhaných útrob. Chvěl jsem se zimnicí, zuby drnčely, jako když telegrafista vysílá naléhavou depeši. Jenže jí nikdo nedbá, k&#160;nikomu nedorazí. Tak zle mi, Mňau, nikdy předtím a&#160;nikdy potom nebylo. Modlil jsem se k&#160;Bohu, aby si mne vzal, aby mě nedával ďáblům pekelným, aby to skončilo. Sliboval jsem, že s&#160;chlastem přestanu, tentokrát doopravdy, pokud mě ponechá naživu. Jenže kdyby tam byla flaška chianti, určitě bych začal smlouvat. Na ostrově Montecristo byla k&#160;pití jenom voda. Bůh mi dal šanci: nevzal si mě k&#160;sobě ani neodeslal do horoucích pekel, obdaroval mě spánkem.</p>
			<p class="MLP_text ParaOverride-1">Probudil jsem se další žízní. Tentokrát to však byla žízeň po životě, organismus potřeboval vodu, aby mohl fungovat. Obyčejnou vodu. A&#160;té tu bylo dost. Stezka z&#160;rokliny mi už nepřipadala krkolomná, byla poseta kozími bobky, pil jsem z&#160;kozího napajedla. Vypité láhve od vína jsem naštěstí nenaházel do moře; všechny jsem je naplnil vodou, abych na zpáteční cestě nestrádal. Pak jsem se ještě vrátil do rokle pro zlato, stříbro a&#160;klenoty, které Edmond Dantes tenkrát nestačil pobrat. Taky jsem nevzal všechno, aby se loďka nepřevrátila, aby zůstalo pro další zoufalce, kteří sem připlují hledat Růženku; na ostrov, který není, protože se na něj nesmí.&#160;– Nevěříš, Mňau?</p>
			<p class="MLP_text ParaOverride-1">Od té doby nepiju. Ani Bolgheri Superiore Castello di Bolgheri, ani grappu, ani tu lacinou ševcovinu. Nic! Ani pivo, Mňau, nepiju.</p>
			<p class="MLP_text ParaOverride-1">Vrátil jsem se ke křížku, dovesloval do Livorna ke svému nakladateli Giuseppu Innocentimu a&#160;opět mu nabídl své služby.</p>
			<p class="MLP_text ParaOverride-1">„Ale bude to prasátko s&#160;kníry!“ řekl se vztyčeným ukazovákem.</p>
			<p class="MLP_text ParaOverride-1">„Nemohl by to být fialový králík?“ pokusil jsem se smlouvat.</p>
			<p class="MLP_text ParaOverride-1">„Nemohl. Toho outsidera nikdo nezná. Prasátko je oblíbené, jde dobře na odbyt,“ rozhodl fikaný editore a&#160;já jsem se mohl vrátit zpátky do vily v&#160;Bolgheri.</p>
			<p class="MLP_text ParaOverride-1">Růženka tam chyběla. V&#160;její hrnčírně se na mne zubil trpaslík Antonín Vezekmín s&#160;červenou stužkou kolem krku. Kdyby Růženka chtěla, kdyby měla potřebu, nemusela by hledat po všech čertech, našla by mě doma. Kdyby mi chtěla aspoň napsat, znala adresu.</p>
		</div>
</body>
</html>