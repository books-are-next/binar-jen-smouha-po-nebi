<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">VII</p>
			<p class="MLP_text_bez1radku ParaOverride-1">V&#160;podvečer se na pozadí temného mračna objevil červený létací balon. Stálo by za to se trochu prolítnout. Vzal bych tě s&#160;<a id="_idTextAnchor006"></a>sebou, Mňau, kdybys chtěla. Ale myslím, že kočky nelítají rády. Myslím, že jste tvorové přízemní, spíš se zajímáte o&#160;dění pod povrchem, v&#160;dírách pod zemí. Pokud nejste zmlsané konzervami…</p>
			<p class="MLP_text ParaOverride-1">Mému domu by slušela i&#160;věž čtvercového půdorysu, napsal mi architekt Poštovna e-mailem a&#160;poslal sedm skic, abych si vybral. Všech sedm je krásných, nakonec jsem se rozhodl pro tu s&#160;ochozem, bude z&#160;něj lepší výhled za třetí obzor… Jenže kdo mi ji postaví? Je konec června a&#160;každý den prší, vždycky v&#160;pozdním odpoledni. Přes den se vodou nasáklá zem ohřeje, z&#160;polí, luk a&#160;lesů stoupá pára, tvoří se mračna a&#160;k&#160;večeru to s&#160;okázalým rachotem a&#160;osvětlením spadne. Všechno naráz. A&#160;co spadlo, steče ze strání do potoka, valí se to přes silnici a&#160;přináší s&#160;sebou všechno možné: kusy klacků, ptačí hnízda, nezralé ořechy, kamení… na mostě jsem našel utopenou rybu, karasa. Co je moc, to je příliš. Hasiči pumpují vodu ze zatopených domů, mají na sobě tmavé pracovní oblečení se světélkujícími žlutozelenými pruhy, na zádech nápis HASIČI, aby se to vědělo, někteří si nasadili přílbu, kdyby padalo nebe… Korytem Husího potoka se valí hnědá voda. Je po dešti. Ze stromů se ulamují větve nasáklé napršenou vodou, promáčená veverka si hledá nový příbytek, v&#160;zaplavených zahradách se zrcadlí potrhané mraky.&#160;– Nechoď ven, kočko Mňau, co bys tam dělala! Místní rozhlas hlásí třetí stupeň povodňové pohotovosti: stav ohrožení. Budou se rozvážet pytle s&#160;pískem. Jakpak to asi prožívají myši? Utekly, odplavaly, nebo se utopily? Buď ráda, že mě máš. Co by sis ulovila v&#160;takové slotě?</p>
			<p class="MLP_text ParaOverride-1">Když to přišlo poprvé, přívalová vlna měla skoro pět metrů a&#160;smetla všechno, co jí stálo v&#160;cestě. Něco takového nikdo nečekal. Jeden člověk se zachránil na střeše svého domku, zrovna měnil tři prasklé tašky. Rodina byla uvnitř: žena, kluci dvanáct a&#160;patnáct a&#160;sedmiletá holčička. Voda vyrazila okna a&#160;vtrhla do pokoje, začala plnit místnosti. Ten člověk na střeše to viděl, vylámal pár tašek a&#160;mezi trámy se spustil na půdu, tam popadl cosi železného a&#160;zuby nehty prorazil strop. V&#160;hodině dvanácté! Rodinní příslušníci se drželi trubky ústředního topení, temeny hlav se dotýkali stropu, hladinu už měli pod bradou a&#160;voda stále stoupala. O&#160;těch, kteří nepřežili, ti nebudu vyprávět, Mňau. Jedenáct jich bylo na Moravě: některé to smetlo a&#160;utopilo, jiní zemřeli zděšením.</p>
			<p class="MLP_text_bez1radku_-12-0- ParaOverride-1">Vyprávěný sen značně pokulhává za skutečným snem, slov je málo ke zprostředkování snové neurčitosti, nejasnosti, chvění, mrazení, mizení, stavů mysli i&#160;těla, neuchopitelnosti… Do snu o&#160;návštěvě a&#160;mravencích se prolnul sen o&#160;mrtvém traktoristovi.</p>
			<p class="MLP_text ParaOverride-1">Návštěva byla významná, konaly se nervózní přípravy, abychom se nedopustili něčeho, co by návštěva nelibě nesla. A&#160;tu se objevili mravenci. Záplava mravenců, všechny druhy, od nepatrných zahradních mravenečků až po obludy s&#160;nablýskanými zadky a&#160;hrozivými kusadly. Smetal jsem je rukama a&#160;vyhazoval přes práh. Dům, ve kterém jsme návštěvu očekávali, byl mi povědomý, jakoby složený z&#160;domů, v&#160;nichž jsem kdysi bydlel. S&#160;velikou námahou se mi podařilo seřadit mravence do urovnaného proudu, aby je bylo možné překročit a&#160;žádného přitom nezašlápnout, a&#160;návštěva už tu byla: paní s&#160;děvčátkem v&#160;šedém svrchníčku a&#160;bílých punčochách. Návštěvnice překročily mravence a&#160;zamířily do obývacího pokoje, v&#160;němž se na spletené šňůře kolébalo svítidlo se zeleným stínidlem. Pokračoval jsem v&#160;boji s&#160;mravenci, nabíral je do dlaní a&#160;házel ze schůdků před dům. Ruce zapatlané mravenci jsem utíral do kalhot a&#160;nemohl se toho zbavit. A&#160;pak z&#160;otvoru na zápraží vykročil mravenec mnohem větší a&#160;lesklejší než ostatní, královna matka. Pyšně se kolem sebe rozhlížela. A&#160;už tu byl samec s&#160;obrovitým zadečkem, vypadal jako nafouklý moučný červ. Věděl jsem, že tomu, co se tu chystá, musím zabránit. Věděl jsem, že zabráním-li tomu, bude vyhráno. Popadl jsem kámen a&#160;pustil se do samečka, šlo to docela snadno, byl měkký, jen to, co z&#160;něj cákalo, zasvinilo všechno kolem dokola. Zato samička byla houževnatá, rány po ní klouzaly, bušil jsem do ní vší silou. Nakonec se to podařilo a&#160;mravenci zmizeli. S&#160;nimi zmizela také návštěva. Vyběhl jsem ji hledat a&#160;na zabahněné silničce se přidal ke skupině mladých lidí v&#160;tričkách s&#160;hnědými a&#160;bílými pruhy. Jako bychom šli na brigádu: sbírat brambory nebo jednotit řepu. Šli jsme radostně, jako za zábavou. Z&#160;boku po polní cestě se blížil traktor, řídil ho výskající traktorista, mladý chlapec v&#160;chrpově modrém tričku. Řídil jednou rukou, druhou nám mával. Obdivoval jsem bravuru, s&#160;jakou ovládal stroj kymácející se v&#160;rigolech neudržované cesty. Pár kroků ode mne se stroj převrhl a&#160;zavalil traktoristu. Promáčkl mu hrudník, modré tričko zalila krev, ukapávala do zelené trávy, leskla se jako hladina rudého rybníka v&#160;zapadajícím slunci. Ještě mi stačil říct: „Zavolej mamince…“ Zavolal bych, ale nevěděl jsem, kam mám zavolat.</p>
			<p class="MLP_text ParaOverride-1">Takovýto sen se mi zdál tu noc před záplavami.</p>
			<p class="MLP_text_bez1radku_-12-0- ParaOverride-1">Do Kláry Clarissimy jsem se samozřejmě zamiloval a&#160;Klára Clarissima se do mne samozřejmě nezamilovala. Nebyla dnešní. Ale vykládej to, Mňau, mně v&#160;devatenácti.&#160;– Udivilo mne, jak to bylo snadné. Jakoby nic! Jak to bylo přirozené… A&#160;přece to bylo úžasné. Kolik o&#160;tom už bylo potištěno papíru, slova vznešená i&#160;prostá, a&#160;já jsem až dosud nevěděl, co se za nimi ukrývá. A&#160;tolik jsem to chtěl vědět. Vzdychal jsem Zuzičce pod okny a&#160;nevěděl, co by kdyby. Když se od ní vyploužil Muciška, připadal jsem si zrazen. Stala se mi křivda, vyčítal jsem jánevímkomu, jako by jánevímkdo byl odpovědný za moji bezradnost. A&#160;přitom to bylo tak snadné! Těla k&#160;sobě skvěle pasujou, pár doteků, zkrat… A&#160;je to! Můžeme se rozejít do svých domovů.</p>
			<p class="MLP_text ParaOverride-1">Nechtěl jsem, abychom se rozešli, byl jsem Kláře vděčný. Jako by si cosi od úst odtrhla. Jako bych byl jejím dlužníkem. Zamiloval jsem se do Kláry, ale jinak než do Zuzičky. Bylo to hmatatelné, prožité, <span class="MLP_znak_kurziva_11b">konzumované.</span> Stalo se to. Domníval jsem se, že to je ta láska. Teď patřím Kláře. Jenže Klára Clarissima nechtěla, abych byl její. Co se stalo, bylo nám oběma k&#160;užitku. Já jsem to ještě nevěděl. Klára mě nechtěla mít. A&#160;tak jsme se rozešli do svých domovů…</p>
			<p class="MLP_text_bez1radku_-12-0- ParaOverride-1">Tenkrát ve Spáleném panovalo sucho. Sucho tak suché, že se ani trávě nechtělo růst a&#160;květiny jen vykoukly z&#160;louky, hned se zas vrátily pod zem. Studny vyschly, jenom hluboká studna v&#160;rasovně měla vody dost pro všechny. V&#160;Husím potoce také cosi teklo, bylo to hnědé, husté a&#160;smradlavé a&#160;nebylo toho moc. Z&#160;lesů přicházeli srnci s&#160;rodinami, a&#160;tak jsme pumpovali ze studny v&#160;rasovně i&#160;pro lesní zvěř.</p>
			<p class="MLP_text ParaOverride-1">V&#160;tom suchém nečasu, kdy se oblak prachu vznášel nad městem a&#160;halil rozpálené slunce na vybledlé obloze bez mráčku a&#160;vodárenská věž byla prázdná, vzpomněl si Vladislávek Raus na tramvaj. Seděl v&#160;kuchyni rasova domku na stole a&#160;klátil nohama, zatímco pan Raus vymýšlel, jak vyrobit vodu. Ale nemohl se soustředit.</p>
			<p class="MLP_text ParaOverride-1">„Proč klátíš, Vladislávku, nohama?“</p>
			<p class="MLP_text ParaOverride-1">„Trramvaj,“ řekl Vladislávek. Jeho er zahrčelo, jako by to byla nejdůležitější souhláska na světě. V&#160;jiných slovech er nahrazoval něčím snadnějším. „Trramvaj,“ zopakoval dychtivě.</p>
			<p class="MLP_text ParaOverride-1">„Ano,“ přisvědčil pan Raus. „Také zde v&#160;Brennstadtu jezdily tramvaje, zatímco ve Spáleném tramvaje nejezdí, protože jsme je neuvedli do chodu. K&#160;čemu taky!“</p>
			<p class="MLP_text ParaOverride-1">„Trramvaj!“ řekl Vladislávek potřetí, seskočil ze stolu a&#160;začal vztekle dupat. Vydupával si své nezadatelné právo na tramvaj.</p>
			<p class="MLP_text ParaOverride-1">„Jdeme!“ řekl pan Raus.</p>
			<p class="MLP_text ParaOverride-1">„Trramvaj?“ zeptal se Vladislávek.</p>
			<p class="MLP_text ParaOverride-1">„Tramvaj!“ ujistil ho pan Raus a&#160;Vladislávek se radostně roz­řehtal. Nasadil si čepici a&#160;stoupl si ke dveřím. Pan Raus si také nasadil čepici a&#160;popadl brašnu s&#160;vercajkem.</p>
			<p class="MLP_text ParaOverride-1">Vpodvečer narušilo ticho vyprahlého, unaveného a&#160;žíznivého Spáleného řinčení a&#160;cinkot, kvílení, skřípot a&#160;hřmot stroje dlouho nepoužívaného, rachocení kol. Po kolejích prachem zavátých se s&#160;rozsvícenými světly řítila tramvaj. Nad čelním sklem se třepetaly dva rudé praporky s&#160;černým hákovým křížem v&#160;bílém poli, ponechané tramvaji po poslední jízdě Brennstadtem. Za čelním sklem stál Vladislávek s&#160;rozsvícenýma očima a&#160;škubal mosaznou klikou.</p>
			<p class="MLP_text ParaOverride-1">V&#160;druhém voze se kymácel Zdenko Klápště, na hlavě měl kulatou čepici s&#160;kšiltem, přepásán byl brašnou s&#160;jízdenkami chrastící neplatnými feniky a&#160;markami; hodlal kasírovat případné cestující: dospělí knoflík, děti polovic. Držel se kožené opratě pod stropem a&#160;zběsile za ni tahal, jako by chtěl splašenému koni přitáhnout uzdu, přimět ho k&#160;zastavení. Jenže tramvaj není kůň. Za tramvají se hnal pan Raus a&#160;volal:</p>
			<p class="MLP_text ParaOverride-1">„Zastav, Vladislávku, zastav! Tou druhou pákou doleva! Tou rukou, co v&#160;ní míváš lžíci, tou druhou, krucinál!“</p>
			<p class="MLP_text ParaOverride-1">Řval jako zběsilý, ale copak ho v&#160;tom rachotu bylo slyšet? I&#160;kdyby ho Vladislávek slyšel, při tak báječné jízdě by ho neposlechl. Vtom však&#160;– zrovna u&#160;morového sloupu na náměstí&#160;– tramvaj zastavila sama od sebe. Vladislávek lomcoval oběma klikami, dupal na stupátko zvonku, marně. Světla pohasla, praporky zplihly v&#160;bezvět­ří. Klápště se vyštrachal z&#160;vlečňáku a&#160;kolena se mu třásla. Pan Raus doběhl všecek zchvácený:</p>
			<p class="MLP_text ParaOverride-1">„Jsme bez proudu! Husí potok vyschl docela.“</p>
			<p class="MLP_text ParaOverride-1">„Trramvaj!“ zvolal Vladislávek nadšeně a&#160;jeho er se vzneslo nad město, rozprostřelo se po rozpálené obloze. Kde se vzaly, tu se vzaly, objevily se na severozápadě mraky, přihnaly se k&#160;nám a&#160;pokryly celé nebe. Taktak jsme se stačili schovat pod podloubím. Jako když se zatáhne za řetízek, rázem byla z&#160;vyschlého Husího potoka Husí řeka, voda se vylila z&#160;břehů. Turbína se roztočila. Tramvaj se rozjela, nikým neřízena zmizela nám z&#160;očí.</p>
			<p class="MLP_text_bez1radku_-12-0- ParaOverride-1">Celý promáčený zavřel jsem okno ve svém pokojíku U&#160;Švarné šenkýřky. Ledva jsem zahákl kličku, vítr se obrátil a&#160;déšť se obul do skel. Šklíbil se zvenku, mlátil do okna, jako kdyby mu záleželo právě na mně, jako by se mi chtěl dostat pod kůži.&#160;– Mě nedostaneš!&#160;– Mohl bych se radovat, že jsem v&#160;teple a&#160;suchu, ale neradoval jsem se. Padla na mne tíseň. Je to potvora bezohledná, lis na duši. Snadno se protáhla škvírou mezi okenními rámy, pronikla by i&#160;molekulami skla nebo zdí by prošla, když si umane skočit někomu za krk, nic jí v&#160;tom nezabrání.&#160;– Seděl jsem za stolem s&#160;tísní v&#160;šíji zakousnutou a&#160;díval se na déšť, naslouchal jeho vytrvalým šepotům. Co mě to jenom napadlo, otevírat okno! Se záplavou vody vtrhla dovnitř ještě taky úzkost a&#160;vhupla mi&#160;do břicha. Nevšiml jsem si toho hned, přetahovali jsme se s&#160;větrem o&#160;rozevřené okenní křídlo. Jenže úzkost je svěrák, už se mi zabydlila v&#160;zažívacím traktu. Tíseň tísnila hlavu, úzkost úžila útroby. Na podlaze pod oknem se leskla napršená louže, hadrový kobereček vypil, co se do něj vešlo, ale na všechno nestačil. Chtělo se mi zvracet. Nešlo to. Nastala tma. Síly mě opustily. Tma tmoucí. Nerozsvítil jsem, ani se nesvlékl, jenom boty se mi podařilo rozšněrovat a&#160;setřást. Padl jsem do postele, ale ty dvě bestie mi nedaly usnout. S&#160;očima upřenýma ke stropu ležel jsem na zádech a&#160;čekal, nevím nač. Déšť neustával. Začaly se tahat o&#160;mou duši. Nejdřív se ve mně šťáraly, aby ji našly. Probíraly se ve střevech, všechno tam zpřeházely, nic nenalezly. Tíseň mě začala proklínat, vytrvalejší úzkost pokračovala v&#160;hledání, někde přece musí být. Našla ji v&#160;kalhotách.</p>
			<p class="MLP_text ParaOverride-1">„Mám ji!“ vykřikla a&#160;zvedla mou dušičku nad hlavu.</p>
			<p class="MLP_text ParaOverride-1">Tíseň těžko nese, že si je lidé pletou, že je zaměňují, mnohým splývají v&#160;jedno. A&#160;přitom je to tak zřejmé: tíseň vyvíjí tlak shora dolů, úzkost svírá ze stran. Kdyby se domluvily, mohly by spolupracovat. Ale to by se musely zříct vzájemné řevnivosti. Tíseň skočila po úzkosti, chtěla jí vyrvat moji duši. Úzkost její záměr předpokládala a&#160;v&#160;poslední chvíli ucukla. Zuby cvakly naprázdno. Jenže tísnina hbitá ručka přece jen duši zachytila. Úzkost však držela pevně. Bylo to jedna jedna, obě měly stejnou šanci, žádná to nechtěla vzdát, obě chtěly usápnout moji dušičku pro sebe. Raději by ji přetrhly, než by se podělily.&#160;– Umíš si, Mňau, představit, co to se mnou dělalo?</p>
			<p class="MLP_text ParaOverride-1">Pak se ozvalo zaťukání na dveře. Tíseň s&#160;úzkostí se lekly a&#160;upustily kořist do napršené louže. Zmáchaná a&#160;pomačkaná duše do mne honem vhupla zpátky. Tíseň s&#160;úzkostí se schovaly pod postelí a&#160;číhaly na vhodný okamžik. Nebyl jsem schopen vypravit ze sebe „dále“ nebo „vstupte“. Klára popadla kliku a&#160;vstoupila. Než stačila otočit vypínačem, výbojnější tíseň následovaná vytrvalejší úzkostí jí skočily na záda. A&#160;už ji měly, už byla jejich. Jak se tentokrát podělí? Tentokrát se domluvily: tíseň si nechala Kláru a&#160;mne strčila do svěráku úzkost. Pochutnávaly si obě.</p>
			<p class="MLP_text ParaOverride-1">Dole v&#160;kuchyni seděl pan Frost a&#160;čekal, až se Klára vrátí a&#160;začne nosit na stůl. Hrnec s&#160;bramboračkou bublal na plotně, poklička občas povyskočila a&#160;zachrastila. Pan Frost seděl trpělivě u&#160;kuchyňského stolu a&#160;přemýšlel v&#160;notách. Z&#160;muzikálních úvah ho po chvíli vytrhlo ticho. Poklička přestala chrastit, oheň se schoval v&#160;popelu. Déšť neustával. Pan Frost vstal, popadl harmoniku a&#160;zaťukal na mých dveřích. Když se nedočkal odpovědi, posadil se na schody, roztáhl měch a&#160;začal hrát.</p>
			<p class="MLP_text ParaOverride-1">Jakmile tíseň s&#160;úzkostí zaslechly akordeon, zpozorněly, přestaly pomlaskávat a&#160;začaly naslouchat. Hudba jim nebyla příjemná. Pan Frost spustil tarantellu, hudbu proti jedovatým potvorám. Nezvané dámy se nasupily, tahle muzika jim obzvlášť nevoněla. Vždyť se živily žalem, zoufalstvím a&#160;beznadějí. Pan Frost jim křížil záměry. Začal dokonce zpívat: <span class="MLP_znak_kurziva_11b">Pizzicarella mia, pizzicarella, lu camminatu to’&#160;la li li la, lu camminatu to’&#160;pare ca balla…</span> Když pan Frost zpíval, přestal koktat a&#160;jeho sebevědomí stouplo. Tady se cítil doma, nezranitelný, plný radosti a&#160;snad i&#160;šťastný.&#160;– Tíseň s&#160;úzkostí se naježily, a&#160;když pan Frost nepřestával, začaly se třást a&#160;zmenšovat, začaly se úžit a&#160;placatit, a&#160;když byly dostatečně úzké a&#160;placaté, protáhly se škvírou mezi okenními křídly do deště.&#160;– Polévka byla skvělá, pršet nepřestávalo.</p>
			<p class="MLP_text ParaOverride-1">Už to nebyl obyčejný déšť. Všichni jsme byli zalezlí, nikdo nevytáhl paty, nikomu se nechtělo brodit kalnými vodami. Už toho bylo příliš. Ze strání se hrnuly nové potoky, rvaly hlínu z&#160;polí, kamení, křoviska a&#160;stromy, strhávaly s&#160;sebou kusy krajiny, náměstí se proměnilo v&#160;rybník s&#160;hnědou vodou, špína a&#160;zplihlé mrtvoly utopených zvířat plavaly na hladině. Zlatí kapři v&#160;kašně u&#160;vily po Vinz.&#160;Tlachovi měli štěstí, že záplava nestoupla až k&#160;nim, napršená voda by je spláchla do polí. Pávi seděli na zábradlí s&#160;promáčeným peřím, ocasy svěšené, korunky na hlavách pokleslé, do křiku jim nebylo. Voda po nich stékala na schodiště, po schodech se valila do zahrady. Pávi setrvávali na svém zábradlí a&#160;trpělivě očekávali konec. Každá pohroma jednou pomine.</p>
			<p class="MLP_text ParaOverride-1">Krkavci na tom byli lépe. Gábina seděla na vejcích čerstvě snesených a&#160;Lukáš, aby se nenudila, předčítal jí z&#160;Brehmova Života zvířat o&#160;čeledi krkavcovitých.</p>
			<p class="MLP_text ParaOverride-1">„To jsem nevěděla, že ta mrcha straka je naše příbuzná,“ podivila se Gábina velmi.</p>
			<p class="MLP_text ParaOverride-1">„Příbuzné si krkavec nevybírá…“ chlácholil ji Lukáš. Hnízdo měli ve zvonici kostela svatého Antonína nad Spáleným a&#160;od té doby, co jsme tam byli s&#160;Vladislávkem, je nikdo nevyrušil. Libovali si, že jsou pod střechou. Za tři týdny se z&#160;vajec cosi vyklube, za tři týdny snad už přestane pršet.</p>
		</div>
</body>
</html>