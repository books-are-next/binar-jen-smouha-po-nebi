<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">XIII</p>
			<p class="MLP_text_bez1radku ParaOverride-1">Sháněl jsem člověka, který by mi posekal trávu na zahradě. Myslíš, M<a id="_idTextAnchor012"></a>ňau, že jsem našel někoho, kdo by projevil zájem? Nikdo trávu nechce. Ani v&#160;okolních vesnicích jsem žádného s&#160;kosou nesehnal. Nechovají krávy ani ovce, nikdo tu nemá kozy ani králíky. Za ploty hafají rotvajleři, dogy a&#160;pitbulteriéři a&#160;ti trávu nežerou. Potraviny se nakupují v&#160;Penny Marketu, dokonce i&#160;mléko, maso, vajíčka. A&#160;jak lacino! Ani slepice se nepřehrabují na hnojištích. Kde by se tu vzala hnojiště? Ani na pivo do hospody místní obyvatelé nezajdou, pijou z&#160;flašky před obchodem nebo doma v&#160;garáži. Je to lacinější. A&#160;hořekují na nezaměstnanost, podpora že je malá, k&#160;uživení nestačí. Aby mi někdo za slušný peníz posekl zahradu, takový se nenajde. Poseč si ju sám, hrbe!</p>
			<p class="MLP_text ParaOverride-1">Za domem se povaluje hromada stavebního dřeva&#160;– prvotřídní trámky a&#160;prkna, hoblované a&#160;impregnované proti vlhku&#160;– prorůstá jím tráva a&#160;luční kvítí už odkvetlé, léto je v&#160;polovici. Přece si, Mňau, ve svém věku a&#160;s&#160;těma plotýnkama nenakuju kosu!</p>
			<p class="MLP_text ParaOverride-1">Důlní tesař Helebrant prodal svůj rodinný domek postavený za komunistů a&#160;přestěhoval se do maringotky na lesní mýtině. Nastěhovala se tam k&#160;němu dívčina volných mravů a&#160;pomáhá mu propíjet peníze, které za dům utržil. Ve dvou se to lépe táhne. A&#160;pomáhá mu fest.</p>
			<p class="MLP_text ParaOverride-1">„Co bude s&#160;věží, Helebrante?“ zeptal jsem se na mýtině před maringotkou v&#160;pozdním odpoledni. Takový jsem houbař, než bych si přivstal, vydávám se do lesa v&#160;pozdním odpoledni. Aspoň si nezacourám rosou nohavice.</p>
			<p class="MLP_text ParaOverride-1">„Ser na věž, pane Bartoš, pojď se se mnum vypit.“</p>
			<p class="MLP_text ParaOverride-1">„Nepiju, však to víš.“</p>
			<p class="MLP_text ParaOverride-1">„Aspoň malu, šefe, to tě nezabije. Vypališ chrobaka.“</p>
			<p class="MLP_text ParaOverride-1">„Materiál se válí za domem, prorůstá trávou a&#160;ty, Helebrante, prochlastáváš na pasece barák. Tak se mi zdá, že si budu muset najít na věž jiného havířa.“</p>
			<p class="MLP_text ParaOverride-1">„Nebuj se, šefe, včil neni času, je moc horko. Na podzim to zrobime raz dva.“</p>
			<p class="MLP_text ParaOverride-1">„Ja mu pomožu, pane šef,“ přidala se dívčina neučesaná, s&#160;kruhy pod očima, v&#160;ušubraných džínách od Armády spásy. Objevila se ve dveřích maringotky s&#160;prázdnou sklenicí v&#160;ruce. „Kaj maš tu flašku, Helebrant? Nalej, jaksik mi suši v&#160;hubě poranu.“</p>
			<p class="MLP_text ParaOverride-1">Mávl jsem nad nimi rukou a&#160;ponořil se do houštiny za maringotkou. Po pár krocích jsem narazil na tříkilového hřiba s&#160;kloboukem jak kolo od vozu, jenže byl prolezlý červy. Co s&#160;takovým hřibem…</p>
			<p class="MLP_text ParaOverride-1">Nezbylo mi než nastartovat auto a&#160;zajet nějakých padesát kilometrů do Katerajnu, protože ve Spáleném takový obchod nemáme. V&#160;prodejně se zahradnickou technikou jsem koupil sekačku na přerostlou trávu Lucinu s&#160;výkonným japonským motorem Honda a&#160;u&#160;pumpy kanystr benzinu bez olova. Zahradu jsme posekali sami, s&#160;Lucinou. Zatímco jsem sekal, Lukáš s&#160;Gábinou nad mou hlavou učili svá letošní děcka lítat. V&#160;životě se jim to bude hodit. Nechtěla bys být, kočko Mňau, raději krkavcem?</p>
			<p class="MLP_text_bez1radku_-12-0- ParaOverride-1">Žlutý sen plný písku je tu zas. Doběla rozžhavený sen s&#160;písečnými mravenci, pilnými a&#160;kousavými. Zase ti mravenci… Skleněné střepy místo listí na keřích, rozlámané čepelky místo trávy, v&#160;suché řece vyschlý písek, písek v&#160;očích, mezi zuby, vítr plný písku. Jsem nahý v&#160;trní, v&#160;rozžhaveném trní napíchnutý na trn, jako kus masa na háku u&#160;řezníka, ťuhýkova potrava. Trn vězí pod lopatkou, prochází srdcem a&#160;plícemi, vpředu vyráží mezi žebry po pravé straně hrudní kosti, hrot směřuje k&#160;bradě. Zvolna se sesychám. Ale žiju, mohu pohybovat údy, otáčet hlavou, jak to, že necítím bolest? Zvedám ruce, abych na ně dohlédl, a&#160;vidím, jak se na nich kůže krabatí, kůže staré želvy, v&#160;cévách vyschla krev. Po rozpálené obloze přilétají ptáci bez peří, kostry s&#160;krkavčími zobany. Usedají na kostru smrku, odloupala se z&#160;něj kůra, opadalo jehličí. Otevírají zobáky: Neboj se, Antoníne, na každého jednou dojde, člověk umře, zvíře pojde.&#160;– Krkavci povyskočili a&#160;sesypali se na zem. Začal jsem se vrtět, abych se vyvrtěl z&#160;nabodnutí, bál jsem se, aby mě ťuhýk nesnědl. Ještě tu byli mravenci, valili se pode mnou, klapali kusadly, pídili se po potravě. Vtom se mě dopídili: Na něj!&#160;– Vrtěl jsem se, vrtěl, až jsem se vyvrtěl, zhluboka se nadechl a&#160;vystoupil ze sna.</p>
			<p class="MLP_text ParaOverride-1">Vyskočil jsem z&#160;postele a&#160;běžel do koupelny napít se vody rovnou z&#160;kohoutku.</p>
			<p class="MLP_text_bez1radku_-12-0- ParaOverride-1">Oslava se měla konat v&#160;rasovně. Už dlouho jsme nic neslavili. Od té doby, co se Spálené po záplavách zalidnilo, nenašel se důvod k&#160;setkání. Ale copak jsme k&#160;sobě patřili? Jediné, co nás spojovalo, byla skutečnost, že jsme sem byli společně přihnáni. Zavazuje nás to, abychom drželi při sobě? Měli bychom snad, bude-li to zapotřebí, jeden pro druhého něco obětovat? Původní energie, která nám pomohla upalovat před gardisty a&#160;nezahynout, už vyprchala, rozptýlila se v&#160;neužitku a&#160;chaotickém těkání. Rozumíš, Mňau, co se ti pokouším sdělit? Z&#160;hloučku vyděšených štvanců tulících se k&#160;sobě, závislých jeden na druhém, rozprskli jsme se na všecky strany a&#160;objevili v&#160;sobě bezradné jedince. Povodeň nám přinesla jen větší prostor k&#160;rozptýlení. Ale mně darovala Růženku.</p>
			<p class="MLP_text ParaOverride-1">Napadlo to pana Rause a&#160;záminkou pro oslavu se staly Vladisláv­kovy čtyřicáté narozeniny. Čtyřicet je na takové dítě hodně. Teoreticky vzato Vladislávek by mi mohl být tatínkem.</p>
			<p class="MLP_text_-0-12- ParaOverride-1">Pan Raus, ačkoliv byl přidělen do řetězárny, nezůstal tam dlouho. Mezi prasaty, která se do Spáleného přihrnula s&#160;lidmi a&#160;dalším zvířectvem, vypukla epidemie ošklivé nemoci&#160;– červenky, nemocné kusy musely být utraceny. Ve Spáleném byla obnovena funkce pohodného, jenže nikdo to nechtěl dělat, až pan Raus. Přihlásil se dobrovolně, vždyť bydleli s&#160;Vladislávkem v&#160;domku po rasovi. Jako jediný uchazeč byl přijat bez námitek, z&#160;okresu mu přidělili bagr, buldozer, nákladní auto s&#160;krytou plechovou korbou a&#160;plné skladiště chlorovaného vápna; k&#160;tomu oplocený pozemek za rasovnou a&#160;smaltovanou firemní tabuli s&#160;nápisem:</p>
			<p class="MLP_text_uprostred ParaOverride-1">POHODNICE,</p>
			<p class="MLP_text_uprostred ParaOverride-1">komunální podnik,</p>
			<p class="MLP_text_uprostred ParaOverride-1">odp. vedoucí Vladislav Raus st.</p>
			<p class="MLP_text_-12-0- ParaOverride-1">Na pozemku za domem vybagroval pan Raus hlubokou jámu. Sváželi pak s&#160;Vladislávkem zdechliny z&#160;celého kraje, ze zemědělských družstev, státních statků a&#160;chovných stanic, ukládali je v&#160;jámě, zasypávali chlorovaným vápnem a&#160;vrstvou hlíny. Vladislávek zpočátku každé zvíře oplakal, ale po čase si zvykl. Jakmile bude jáma plná, zahrnou ji zbytkem hlíny a&#160;vybagrují novou jámu. Rasování byla práce odpudivá, ale svobodná, pan Raus měl při ní dost času na své záliby, kupříkladu na slivovici a&#160;vynalézání perpetua mobile. Jakmile červenka pominula, nemohli si Rausové stěžovat na pracovní přetížení. Otec se synem prožívali na pohodnici šťastné chvíle. Mohli být pospolu, práci si organizovali sami, nikým nekomandováni a&#160;nekontrolováni, komunální úředníci se jim vyhýbali velkým obloukem. Ani Klápště nezavítal na kontrolu. Rasování má něco do sebe. Pan Raus si tu založil zahradnictví. Kromě zeleniny pěstoval i&#160;krásu, vedle brambor, zelí a&#160;kedluben rozkvétaly v&#160;sousedství kadávrů zasypaných chlorovaným vápnem slunečnice, hledíky, astry a&#160;jiřiny, také růže voňavé. Ale jámu nepřevoněly.</p>
			<p class="MLP_text ParaOverride-1">Klára Clarissima navrhla, že bude vhodnější uspořádat oslavu Vladislávkových čtyřicátin U&#160;Švarné šenkýřky. Přemlouval jsem Růženku, aby taky přišla, bude vítaným hostem, protože patří ke mně, přihnanci, ale tatínek ji nepustil. A&#160;tak po mně poslala aspoň dárek, danajský dárek&#160;– tamburínu. Nevěděl jsem, co bych měl Vladislávkovi koupit, váhal jsem mezi dýkou a&#160;jednorannou vzduchovou pistolí, jenže jsem neměl dost peněz ani na kudličku rybičku, protože všechno, co vydělám, investuji do nápojů. Byl jsem chudý, Mňau, a&#160;to je hřích. Měl jsem jenom pár kousků ošacení a&#160;barokní ruku zachráněnou v&#160;rozmláceném kostele. Vladislávek tedy dostane k&#160;narozeninám ruku svatého Antonína.</p>
			<p class="MLP_text ParaOverride-1">Manželé Muciškovi se drželi za ruce; čtvrtou manželskou krizi měli za sebou, teď už je nic zlého nemůže potkat. Pokud zas neuhodí třeskuté mrazy… Miloš Muciška nějakou dobu pracoval v&#160;národním podniku Sběrné suroviny, ale už tam není. Stal se nepostradatelným na radnici, redaktorem lokálního měsíčníku Listy Spálené; psal úvodníky, zařazoval příspěvky dělnických dopisovatelů, každé číslo vyšperkoval povzbudivými čtyřveršími na titulní stránce. Kupříkladu:</p>
			<p class="MLP_verse_-12-12- ParaOverride-1">Únor bílý, pole sílí,<br/>dělníci do práce pílí.<br/>U&#160;strojů pak bez pokřiku<br/>budují republiku.</p>
			<p class="MLP_text_-0-12- ParaOverride-1">Nebo:</p>
			<p class="MLP_verse_-0-12- ParaOverride-1">V&#160;srpnu čilí družstevníci<br/>sklidí žito i&#160;pšenici.<br/>Celou svoji úrodu<br/>odevzdají národu.&#160;</p>
			<p class="MLP_text ParaOverride-1">Klápště by se na radnici bez Mucišky neobešel. Soňa Mucišková se ujala knihkupectví, každý čtvrtek ji Knižní velkoobchod, národní podnik, zásoboval novými tituly v&#160;českém jazyce, chovala králíky a&#160;vedla domácnost; dcera Věra chodila do gymnázia, které se podle vzoru našich osvoboditelů oficiálně jmenovalo Jedenáctiletá střední škola ve Spáleném, dobře se učila a&#160;pokukovala po chlapcích, a&#160;ti pokukovali po ní. Jako dárek přinesla Vladislávkovi vlastnoručně uštrikovaného kulicha s&#160;pruhy v&#160;barvách duhy, s&#160;bambulí. Vladislávek si nasadil čepici, tuze se mu líbila, a&#160;podal Věrce ruku. Barokní ruku svatého Antonína.</p>
			<p class="MLP_text ParaOverride-1">„Dulina?“ zeptal se Vladislávek, postrádal posledního člena Muciškovy šťastné rodiny, psa podobného lišce.</p>
			<p class="MLP_text ParaOverride-1">„V&#160;lesy zaběhl,“ odpověděl Miloš. Ale my dobře víme, jak to bylo doopravdy.</p>
			<p class="MLP_text ParaOverride-1">Tentokrát nebyla oslava bouřlivá, přestože pití bylo dost: na čepu místní pivo nazývané březová košťata, Rausova slivovice a&#160;Zuzička Zarašovská by si mohla poručit Müller Turgau, kdyby tu byla; také ryzlink by se našel. Jenže Zuzička tu nebyla, ani pan profesor Zarašovský, ani pan Frost. Bez hudby jsme však nezůstali, na Růženčinu tamburínu zahrál oslavenec v&#160;pruhovaném kulichu:</p>
			<p class="MLP_text ParaOverride-1">„Kakal pes o&#160;oves, o&#160;helenou louku…“</p>
			<p class="MLP_text ParaOverride-1">„… šel za ním myslivec, pero na klobouku,“ přidali jsme se, aby bylo veselo. Jenže moc veselo nebylo. A&#160;tak jsme se napili slivovice&#160;– byla mocná, a&#160;zapili ji březovým koštětem&#160;– bylo hořké. Oslavenec odložil tamburínu a&#160;napil se s&#160;námi. Ani jemu nebylo do řehotu. Ale ani do pláče. Vladislávek s&#160;kamennou tváří? To tu ještě nebylo.</p>
			<p class="MLP_text ParaOverride-1">Otevřely se dveře a&#160;vstoupil Zdenko Klápště, tajemník. Od radnice na protější straně náměstí ho těch pár kroků přivezli automobilem Vítězství. Panský kočí se uklidil do kuchyně, míchal kafe v&#160;hrnku a&#160;čekal, až na něj soudruh tajemník houkne.</p>
			<p class="MLP_text ParaOverride-1">„Buďte zdrávi, přátelé!“ zahalekal Klápště. Na hlavě měl o&#160;číslo menší klobouk po byrgrmajstrovi Brennstadtu, flaušový plášť po továrníku Vinz.&#160;Tlachovi, na nohou lakýrky kdoví po kom. Moc mu to nepomohlo. Pořád to bylo jenom Klápště. Přinesl červený muškát v&#160;kořenáči a&#160;půllitrovou láhev tuzemského rumu, jaký se dává do koblih, aby zavoněly. Čekali jsme mlčky, co z&#160;něho vyleze. Rozhlížel se vůkol bezradně a&#160;nevylezlo z&#160;něho vůbec nic. Usedl v&#160;čele stolu, kde jinde, znovu se po nás rozhlédl, a&#160;když viděl, že se na něj díváme, sklopil oči a&#160;mlčel dále. Klára před něj mrskla březové koště, pěna mu vyšplíchla na kravatu. Dělal, jako by nic nevyšplíchlo, a&#160;napil se březového koštěte.</p>
			<p class="MLP_text ParaOverride-1">„Plzeň by nebyla?“ řekl po chvíli.</p>
			<p class="MLP_text ParaOverride-1">„Nebyla,“ řekla Klára. „Nebyla by, ani kdyby byla.“</p>
			<p class="MLP_text ParaOverride-1">„Nebo budvar?“</p>
			<p class="MLP_text ParaOverride-1">„Tady se pijou březový košťata!“</p>
			<p class="MLP_text ParaOverride-1">Všichni jsme se dívali na Zdenko Klápště tázavě, jako bychom očekávali, že zodpoví naše nevyřčené otázky. Vždyť sem byl při­hnán s&#160;námi a&#160;musel vědět, co chceme vědět. Věděli jsme, že to ví, a&#160;on věděl, že my víme, on že to ví. Ale dělal, že neví, co chceme vědět, a&#160;dělal to špatně. Poslušně se napil hořkého piva, už se ani nezašklíbil. Sklopil oči a&#160;pil, jako by to byla medicína, která ho zachrání. Dopil, otřel si ústa hřbetem ruky a&#160;vstal.</p>
			<p class="MLP_text ParaOverride-1">„Nic nám neřekneš?“ nevydržel to pan Raus. Dával mu šanci.</p>
			<p class="MLP_text ParaOverride-1">„Co bych…“</p>
			<p class="MLP_text ParaOverride-1">„To bys měl vědět sám, co bys…“</p>
			<p class="MLP_text ParaOverride-1">„Mělo by sprchnout,“ řekl Klápště, „už dlouho nepršelo.“</p>
			<p class="MLP_text ParaOverride-1">„Přesně tohle jsme chtěli slyšet,“ zašklíbil se pan Raus.</p>
			<p class="MLP_text ParaOverride-1">„Zuzika?“ zeptal se Vladislávek, nejvíc ho zajímalo, kam zmizela Zuzička.</p>
			<p class="MLP_text ParaOverride-1">„Jestli nezaprší, bude sucho,“ řekl tajemník a&#160;nasadil si o&#160;číslo menší klobouček na hlavu. Nezapůsobilo to povznášejícím dojmem, ani lakýrky Klápště nepozvedly. Připadal si trapně, hryzlo ho svědomí, ještě v&#160;něm jakési zbytky zůstaly. Neuvědomovali jsme si, jak je nebezpečné budit v&#160;někom špatné svědomí. Připadal nám ve svém převleku za pana Významného směšný, politováníhodný, bylo to ubohé. Nač si hraje?&#160;– Jenže Klápště si na nic nehrál, protože měl moc a&#160;opravdu byl panem Významným. Jediný z&#160;nás, komu to došlo, byl Miloš Muciška. Proto nemusel ve Sběrných surovinách vážit starý papír, vykupovat železo, barevné kovy a&#160;hadrykosti. Proto byl nepostradatelný na radnici. Muciška nekladl otázky, protože znal odpovědi. V&#160;nejvypjatějším okamžiku odešel, zavřel se na záchodě. Nemůže přece za to, že to na něj přišlo zrovna teď.</p>
			<p class="MLP_text ParaOverride-1">„Když naprší hodně, bude toho moc,“ řekl Klápště, houkl na řidiče a&#160;šel.</p>
			<p class="MLP_text ParaOverride-1">„Pá, pá!“ udělal Vladislávek, zamával mu rukou svatého Antonína a&#160;rozesmál se na celé kolo. Klápště se otočil ve dveřích, klobouček se zakymácel, obličej měl bílý vztekem:</p>
			<p class="MLP_text ParaOverride-1">„Tos neměl! Toto… Toho budete všeci litovat!“</p>
			<p class="MLP_text ParaOverride-1">Propukli jsme v&#160;řehot, všichni jsme se přidali k&#160;Vladislávkovi a&#160;náš smích dopadal vzdalujícímu se tajemníkovi na hlavu i&#160;na záda. Toto jsme neměli…</p>
			<p class="MLP_text ParaOverride-1">Miloš Muciška se vrátil ze záchodu, zavelel svým ženám a&#160;odvelel je domů. Dámy neprotestovaly. Taky chlapi Rausovi zamířili k&#160;pohodnici. Vladislávek podal ruku svatého Antonína nejdřív mně a&#160;potom Kláře. Moc ho bavilo podávat lidem dřevěnou ruku.&#160;– Pan Raus tam nechal skoro plnou láhev slivovice. Nalil jsem si frťana, vždyť jsem byl U&#160;Švarné šenkýřky doma…</p>
			<p class="MLP_text ParaOverride-1">„Abys to nepřepískl, Toníku,“ varovala mě Klára Clarissima.</p>
			<p class="MLP_text ParaOverride-1">„Neboj, mami!“&#160;– Od té doby, co Růženka vstoupila do našich příjemných zvyklostí, familiární oslovení mami bylo téměř patřičné. Už jsme spolu nespávali, pečovala o&#160;mne a&#160;já jsem zlobil. Byl jsem darebák? Bylo to tak špatně? Rozhodl jsem se, že se ožením s&#160;Růženkou. Co nevidět jí bude osmnáct. Bude plnoletá!</p>
			<p class="MLP_text ParaOverride-1">Popadl jsem láhev rausovky, letmo políbil Kláru a&#160;odebral se na poradu s&#160;flaškou do své světničky. Frostův pokojík byl prázdný, pozval bych ho na sklenku… Pil jsem sám, zvolna a&#160;vytrvale, vedl vnitřní monolog o&#160;harmonickém životě s&#160;nejkrásnější Růženkou na světě, o&#160;zázračných bytostech, které spolu zplodíme. Budu jim kreslit prasátka s&#160;kníry. Jen jsem litoval, že tu není Růženka se mnou, bylo by nám veselo. Zítra je neděle, hned ráno požádám Růženku o&#160;ruku, o&#160;ruku Růženčinu požádám jejího tatíka. Teď se na to napijeme spolu, milý Toníku…</p>
			<p class="MLP_text_bez1radku_-12-0- ParaOverride-1">Kdyby byla bývala nebyla po oslavě Vladislávkových čtyřicátin neděle, nebyl bych býval šel k&#160;Bandym požádat o&#160;Růženčinu ruku. Protože bychom se s&#160;Růženkou setkali v&#160;práci, třeba by mi to rozmluvila, vždyť máme ještě čas. Jenže neděle byla a&#160;v&#160;neděli pracovaly v&#160;řetězárně jenom nepřetržité provozy, což se naší výzdobny, Mňau, netýkalo.</p>
			<p class="MLP_text ParaOverride-1">Ráno jsem se našel dole v&#160;extrovně pod jeleními parohy, jak sahám po půllitrové lahvi tuzemského rumu, kterým Klápště obdaroval oslavence Vladislávka. Naštěstí nebyla otevřená. Nevzpomněl jsem si, jaké pochody mě vyhnaly ze světničky v&#160;patře a&#160;přihnaly sem. Určitě to byla nezkrotná touha pokračovat, když jsem dopil Rausovu slivovici. Naštěstí se můj anděl strážný probudil včas. Na stole byl taky muškát v&#160;prasklém kořenáči, Vladislávek odcházel s&#160;plnýma rukama jiných dárků, všechno nepobral.&#160;– Popeláři ve výčepu už pili třetí pivo. Přidal jsem se k&#160;nim a&#160;vypil jenom jedno ranní, vyprošťovací. Druhé pivo by bylo nebezpečné, mohlo by mě pohltit. Pak bych se popelářům nevysmekl, v&#160;neděli dopoledne jsou nejnebezpečnější.</p>
			<p class="MLP_text ParaOverride-1">Na náměstí Domobranných gardistů bylo srocení lidu. Napadlo mě, že Klápště svolal manifestaci pracujícího lidu za světový mír, proti válce v&#160;Koreji, proti mandelince bramborové, proti všem… Chyba! Srocení bylo dobrovolné a&#160;pobavené. Na podstavci sochy Neprojdou! seděl Vladislávek Raus v&#160;pruhovaném kulichu, bušil do tamburíny a&#160;zpíval:</p>
			<p class="MLP_text ParaOverride-1">„Kakal pes o&#160;oves, o&#160;helenou louku…“</p>
			<p class="MLP_text ParaOverride-1">„… šel za ním myslivec, pero na klobouku,“ přidal se k&#160;němu dav a&#160;pokračoval dál: „Pejsku náš, co to máš, žes tak vesel stále? Řek bych vám, nevím sám…“</p>
			<p class="MLP_text ParaOverride-1">„… hop! A&#160;kakal dále!“ doplnil Vladislávek a&#160;rozřehtal se na celé náměstí. Dav mu zatleskal. Vladislávek vytáhl ze záňadří dřevěnou ruku svatého Antonína, mého patrona, a&#160;zamával davu. Zdržel bych se, ale jindy.</p>
			<p class="MLP_text ParaOverride-1">Růže jsem ukradl v&#160;Sadech Klementa Gottwalda a&#160;píchl se do palce, až vystříkla krev. Nevzal jsem si nůž a&#160;růže vzdorovaly, odhlodal jsem je z&#160;keře jako bobr a&#160;smířil se s&#160;roztřepenými konci. Byly krásné, ještě po Němcích. Sady se tenkrát jmenovaly Schillerovy. Teď jsou Gottwaldovy, z&#160;vlasteneckých důvodů.</p>
			<p class="MLP_text ParaOverride-1">„Skákal pes přes oves…“ znělo mi v&#160;uších, a&#160;tak jsem si povyskočil. Byl jsem na cestě pro znejmilejší ruku svojí Růženky a&#160;v&#160;žilách mi kolovala bujná slivovice dokrmená březovým koštětem. Vesele jsem přiskotačil k&#160;domku s&#160;desetičlennou rodinou.</p>
			<p class="MLP_text ParaOverride-1">„Dobrý den, pane Bandy, dobrý den, paní Bandy, přišel jsem požádat o&#160;ruku vaší dcery Růženky. Nazdar kluci, sedmero krkavců!“ zahalekal jsem ve dveřích rozšířené kuchyně. Ano, rozšířená byla probouráním zdi do obývacího pokoje, aby se tam všichni vešli najednou. Není jisté, jestli ještě nějací nepřibudou… Hodnota kuchyně jako prostoru k&#160;pobývání je nesouměřitelně vyšší nežli hodnota obývacího pokoje nebo jídelny. Dostatečně rozsáhlá kuchyň jejich funkci přebírá a&#160;obohacuje o&#160;teplo sporáku s&#160;hrnci plnými jídla. Ostatně i&#160;přespávat se tu dá. V&#160;kuchyni byli pěkně pospolu, protože se tam vešli. Rodina má být pospolu, pokud je to možné, a&#160;v&#160;neděli dopoledne to možné bývá. Sedmero krkavců&#160;– Růženčini mladší bratři, jak píšťaly varhan&#160;– škrábalo brambory kapesními kudličkami, matka na štokrleti s&#160;dýmkou v&#160;ústech škubala slepici. Otec Bandy maloval olejovými barvami na rozměrnou sololitovou desku vyhublého světce s&#160;růžovým prasátkem u&#160;nohou, v&#160;pozadí poušť a&#160;pyramidy, svatého Antonína. Ano, tento muž, Růženčin otec Milan Bandy namaloval Zvěstování Panně Marii do rozmláceného kostela v&#160;lese. Stejné pojetí, žádné zábrany, stejná odvaha. Růženka zašívala roztrhané krkavčí kalhoty nejmladšímu bratrovi. Když mě uviděla ve dveřích, když uslyšela, co z&#160;bujarého opilce vylezlo, vrazila si jehlu do palce a&#160;kalhoty jí vypadly z&#160;rukou.</p>
			<p class="MLP_text ParaOverride-1">„Au!“ vyjekla. „Co se ti stalo, truhlíku? Zbláznil jsi sa, či čo?“ Ostatní na mne taky hleděli jako na zjevení, byl jsem zjevením.</p>
			<p class="MLP_text ParaOverride-1">„Nezbláznil. Myslím to smrtelně vážně,“ řekl jsem a&#160;podal kytici uhlodaných růží své budoucí tchyni. Odložila nedoškubanou slepici a&#160;kytku si vzala. V&#160;rozpacích ji strčila do pětilitrové láhve s&#160;lákem a&#160;několika naloženými okurkami u&#160;dna, vyndala dýmku z&#160;úst a&#160;políbila mě na čelo:</p>
			<p class="MLP_text ParaOverride-1">„A&#160;bol jsi už, synku, na vojne?“</p>
			<p class="MLP_text ParaOverride-1">„Nebyl.“ Ani jsem na to nepomyslil, že bych se měl účastnit něčeho tak odpudivého, ale teď mi došlo, že můj názor nebude nic platný.</p>
			<p class="MLP_text ParaOverride-1">„Na vojne nebol a&#160;ženit sa chce!“ zasmál se otec Bandy a&#160;odložil paletu. „Růžo, skoč pro rum, a&#160;vy chalani von!“ Sedmero krkavců zaklaplo nožíky, strčilo je do kapes a&#160;vylétlo na dvorek.</p>
			<p class="MLP_text ParaOverride-1">„Je neděle, mají zavřeno,“ namítla má budoucí manželka a&#160;cucala si propíchlý palec. Ukázal jsem jí svůj palec, taky propíchnutý, jenže trnem růžovým.</p>
			<p class="MLP_text ParaOverride-1">„Tak choď do krčmy!“ trval na svém otec a&#160;tahal z&#160;kapsy peněženku, z&#160;peněženky padesátikorunovou bankovku.</p>
			<p class="MLP_text ParaOverride-1">„U&#160;Švarné šenkýřky v&#160;extrovně je rum. Zůstal tam po Vladislávkových narozeninách. Skočím proň ho,“ nabídl jsem se, abych napravil, co jsem zanedbal. Na námluvy přece jenom kytka nestačí.</p>
			<p class="MLP_text ParaOverride-1">„Ty si sedni a&#160;seď!“ poručila hlava rodiny. Sedl jsem si a&#160;seděl, zatímco Růženka upalovala pro rum. Matka Bandy pukala z&#160;fajfky a&#160;dál škubala slepici. Otec Bandy si mne zkoumavě prohlížel. My dva jsme se už jednou potkali, dokonce jsme spolu mluvili, když sekl trávu a&#160;sušil seno pro koně, kterého mu komunisti zhabali i&#160;s&#160;vozem pro celou rodinu.</p>
			<p class="MLP_text ParaOverride-1">„Na vojně jsi nebyl a&#160;ženit se chceš?“ zopakoval otec. </p>
			<p class="MLP_text ParaOverride-1">„Chcu. Ještě mě nepovolali, třeba zapomněli…“</p>
			<p class="MLP_text ParaOverride-1">„Ti nezapomenú,“ řekla matka s&#160;jistotou.</p>
			<p class="MLP_text ParaOverride-1">„Useknu si ruku, bez ruky neberou,“ prohlásil jsem a&#160;myslel to v&#160;té chvíli doopravdy.</p>
			<p class="MLP_text ParaOverride-1">„Škoda ruky, nová nenaroste,“ namítl otec.</p>
			<p class="MLP_text ParaOverride-1">„Však levou, ta lepší mi zůstane.“</p>
			<p class="MLP_text ParaOverride-1">„Veď može jít na vojnu aj ženatý,“ napadlo matku. </p>
			<p class="MLP_text ParaOverride-1">„To je pravda, ale bez ruky by nemosel vůbec.“</p>
			<p class="MLP_text ParaOverride-1">„Škoda ruky.“</p>
			<p class="MLP_text ParaOverride-1">„Dva roky je moc.“</p>
			<p class="MLP_text ParaOverride-1">„Celý život bez ruky je eště vjac.“</p>
			<p class="MLP_text ParaOverride-1">„Necháme mu ruku a&#160;dáme mu Růženku…“</p>
			<p class="MLP_text ParaOverride-1">„Našu dceru gádžovi?“</p>
			<p class="MLP_text ParaOverride-1">„Však je to též člověk.“</p>
			<p class="MLP_text ParaOverride-1">„No…“</p>
			<p class="MLP_text ParaOverride-1">Seděli jsme v&#160;kuchyni a&#160;dívali se po sobě, taky na mucholapku uvázanou ke svítidlu, plnou muších mrtvolek, živé dychtivě hledaly volné místečko, aby si přisedly. Konečně se objevila Růženka s&#160;rumem. Nalila do dvou sklenic: pro otce a&#160;pro mne, panoval tu patriarchát. Napili jsme se na zdraví.</p>
			<p class="MLP_text ParaOverride-1">„Není jí proň ho škoda?“ zeptala se matka Bandy.</p>
			<p class="MLP_text ParaOverride-1">„No…“ řekl otec Bandy a&#160;nebylo to slovo, jež by něco rozhodlo nebo posunulo aspoň o&#160;kousek dál.</p>
			<p class="MLP_text ParaOverride-1">„Umí pěkně nakreslit bravka s&#160;fúsama,“ vmísila se Růženka do hovoru o&#160;mém a&#160;taky o&#160;svém osudu.</p>
			<p class="MLP_text ParaOverride-1">„Ukaž!“ přikázal otec a&#160;z&#160;šuplíku kuchyňského stolu vyštrachal sáček od mouky. Šikovně ho roztrhl a&#160;uhladil malíkovou hranou. Z&#160;kapsy vylovil špačka tužky jedničky. Dopil jsem sklenku a&#160;pustil se do díla sledován ostřížím zrakem Mistra oltáře zvěstování Panně Marii. Když jsem byl hotov, Mistr osobně nalil dalšího ruma a&#160;prohlížel si kresbu zrakem znalce. Pak se obrátil k&#160;Růžence:</p>
			<p class="MLP_text ParaOverride-1">„Chceš ho?“</p>
			<p class="MLP_text ParaOverride-1">„Chcu!“ řekla Růženka, chviličku nezaváhala.</p>
			<p class="MLP_text ParaOverride-1">„Bože!“ spráskla ruce matka Bandy. „To abysme začali chystat svaťbu.“</p>
		</div>
</body>
</html>