<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">XIV</p>
			<p class="MLP_text_bez1radku ParaOverride-1">Máš se na co těšit, Mňau. Volala naše Anka, jestli by nemohli přijet s&#160;Petřinými kl<a id="_idTextAnchor013"></a>uky na pár dnů. Tráva je posekaná, věž se ještě nezačala stavět, co by nemohli. Vždyť jsou prázdniny. Kluci jsou dranti: osm, šest a&#160;pět roků, Pankrác, Servác a&#160;Bonifác&#160;– ale tak jim říkám jenom já, ve skutečnosti se jmenují jinak.</p>
			<p class="MLP_text ParaOverride-1">Ještě jsem ti neřekl, jak je to s&#160;naší rodinou. Vždyť Anku jsem neviděl od té doby, co ji strčili do sirotčince, ani na maminčině pohřbu jsme se nesetkali, protože jsem tam nebyl. Všechny povinnosti hlavy rodiny, které příslušely mně, spadly na její hlavičku. Protože já jsem byl mimo dosah. Mohli jsme si tak leda psát; s vědomím, že to čte ještě někdo jiný. Celou tu dobu ji za mnou nepustili. Na každé notářsky ověřené pozvání, v&#160;němž jsem se zaručoval, že budu hradit všechny náklady její cesty a&#160;pobytu, že uhradím případnou lékařskou péči i&#160;eventuální pohřebné, kdyby v&#160;průběhu skonala, poslaly úřady naší Ance zamítnutí se zdůvodněním, že návštěva bratra v&#160;kapitalistické cizině není v&#160;souladu se státními zájmy. A&#160;tak jsme se setkali, až když jí Pankrác říkal babi, Servác s&#160;plínkami na zadečku svedl sedm kroků a&#160;Bonifác se vrtěl Petře v&#160;bříšku. Petra je má neteř, znal jsem ji jenom z&#160;obrázků.</p>
			<p class="MLP_text ParaOverride-1">S&#160;Petřiným otcem jsem se nikdy nesetkal.&#160;– Byl to mizera, říká o&#160;něm Anka. Mizera mizernej, ale měl šarm, i&#160;když to byl zloděj. Krásnej, veselej darebáček, říkala naše Anka. Koho můžeš v&#160;sirotčinci potkat jinýho než zase sirotka. A&#160;sirotkům, to vím sama nejlíp&#160;– i&#160;když jsme byli jenom poloviční, máma ještě dýchala v&#160;blázinci&#160;–, cosi podstatného chybí. Tak jsme se k&#160;sobě s&#160;tím Petrem tulili, kdykoli jsme se v&#160;tom sirotčinci potkali, pokud to bylo jen možné. Moc příležitostí se nenaskytlo, proto jsme se tulili chvatně, ale naplno. Když mě v&#160;osmnácti vykopli do takzvanýho života, byla jsem už ve čtvrtým měsíci naděje. Přidělili mi svobodárnu a&#160;zaměstnání v&#160;továrně na důlní stroje, v&#160;účtárně, protože jsem v&#160;sirotčinci směla vystudovat střední ekonomickou školu. Petra vypustili ze sirotčince až po mně, byl o&#160;pár měsíců mladší a&#160;pouští se v&#160;den dovršení plnoletosti.</p>
			<p class="MLP_text ParaOverride-1">Když mě propouštěli z&#160;porodnice s&#160;Petrou v&#160;uzlíčku, říkala mi, Mňau, naše Anka při prvním setkání, abych věděl, přijel mi naproti v&#160;bílým saabu, takový to byl šikula. Měl rád auta, byl do nich blázen, krásná a&#160;rychlá auta, rychlejší, než měli esenbáci. Naštěstí byl ohleduplný, pochopil, že honička s&#160;šestinedělkou a&#160;čerstvým miminem, s&#160;vlastním děckem na zadním sedadle, by mohla skončit tragicky, raději zastavil a&#160;svatbu jsme odložili na neurčito. Petra už ťapkala, když ho pustili, svatbu jsem dojednala na národním výboru i&#160;na faře. Trvala jsem na tom, že všichni tři půjdeme pěšky, když Petra už tak hezky ťapká. Svědkové se měli dostavit na místo konání po vlastní ose. Jenže Petr trval na černé Tatře&#160;603, on na svou svatbu přece ťapkat nebude! řekl Petr Ance. Zatkli ho zrovna ve chvíli, kdy jsme nasedali, a&#160;tak jsme s&#160;Petřičkou ťapkaly na národní výbor a&#160;potom na faru zrušit svatbu a&#160;pozvat svědky do hospody. Tatra&#160;603 patřila okresnímu tajemníkovi strany. Petr pak v&#160;kriminále&#160;– jak ho znám, říkala naše Anka&#160;– vykládal ostatním muklům, že je politický vězeň. Nemohlo to dopadnout jinak, Toníku, než jak to dopadlo. Za tři roky přijel ten darebáček z&#160;Plzně v&#160;mercedesu s&#160;německou poznávací značkou. Ani nestačil zhltnout řízek s&#160;bramborovým salátem, první večeři v&#160;kruhu rodinném, když se ozval zvonek. Vyskočil z&#160;okna, naštěstí to bylo jenom první patro a&#160;dole trávník, esenbáka u&#160;mercedesky praštil pěstí, nastartoval a&#160;vyrazil. Měl dost odvahy a&#160;lásku k&#160;autům, ale to nestačí; chyběla mu praxe za volantem. Za chvíli měl policejní sirény v&#160;patách. V&#160;serpentinách u&#160;Šternberka&#160;– říká se jim Ecce homo&#160;– nezvládl levotočivou zatáčku a&#160;skončil s&#160;puklou lebkou na smrku. A&#160;tak se pořád jmenuju Bartošová, řekla mi naše Anka, Mňau, když jsme si udělali čas, abychom probrali věci podstatné.</p>
			<p class="MLP_text ParaOverride-1">Petra, moje neteř, se taky jmenuje Bartošová, protože neměla na vdávání čas.&#160;– Ještě jsem se nestačila vdát, strýče. Ale kluci se jmenují po tatíncích: Pankrác je Adamec, Servác Říha a&#160;Bonifác Kremlička. Jen počkej, Mňau, až Adamec, Říha a&#160;Kremlička přijedou do Spáleného, jsou to piráti; až tě objeví! Jsou hraví a&#160;doma nemají&#160;– ač by rádi&#160;– žádné chlupaté zvířátko. Bonifácův otec Kremlička, který teď s&#160;nimi bydlí, je alergik. Koupil rybu, jenže ryby se nedají hladit. Vězí v&#160;akváriu, má vyboulené oči, pozoruje život rodinný a&#160;televizní dění a&#160;hýbe žábrami. Je spokojená? Nechtěla by dárek pod stromeček? Kluky nezajímá, Petru nezajímá, Kremličku nezajímá&#160;– proč ji mají? Protože ji mají. Nabízeli rybu Ance, ale ta se ubránila.</p>
			<p class="MLP_text ParaOverride-1">Přijedou zítra odpoledne, Mňau, připrav se na nejhorší.</p>
			<p class="MLP_text ParaOverride-1">Neteř Petra přivezla Anku s&#160;kluky, vyklopila je na dvoře, pomohla jim s&#160;kufry, kávu odmítla i&#160;čaj, že už musí, protože to nikdo neudělá za ni, protože na lidi není spoleh, všechno aby po nich kontrolovala a&#160;předělávala, nejlepší by bylo všechny je vyházet a&#160;všechno si udělat sama. Ani ten Kremlička není k&#160;ničemu!</p>
			<p class="MLP_text ParaOverride-1">Pankrác Adamec, Servác Říha a&#160;Bonifác Kremlička vyrazili z&#160;automobilu, ani nepozdravili svého prastrýce, a&#160;už se hnali za zrzavou kočkou Mňau, že ji budou učit létat. Jenže Mňau neváhala, na jejich pokrytecké čiči, pocem, čičinko, nic nedala, varována předem vyskočila na ořech a&#160;po větvích na střechu, protáhla se pootevřeným vikýřem a&#160;zmizela v&#160;tajuplných prostorách. Až za mnou večer přijde, bude vonět loňským senem, tmou a&#160;tajemnem.</p>
			<p class="MLP_text ParaOverride-1">„Co to tu máš za pěkné dřevo?“ zeptala se ještě Petra, už seděla za volantem a&#160;chystala se zmizet.&#160;– Pověděl jsem jí o&#160;věži a&#160;opilém havíři Helebrantovi, který se vydává za tesaře.</p>
			<p class="MLP_text ParaOverride-1">„Mrknu se na to,“ řekla Petra a&#160;odjela řídit svoji firmu Ferda mravenec, práce všeho druhu.</p>
			<p class="MLP_text ParaOverride-1">Zbůjníci se vydali na zboj do zahrady, k&#160;potoku. Byli to opěšalí piráti, vyzdobení lebkami a&#160;hnáty na tričkách, na šátcích kolem krku i&#160;na čepicích. Koráb sice neměli, nechybělo jim však odhodlání.</p>
			<p class="MLP_text ParaOverride-1">Seděli jsme s&#160;Ankou na terase pod slunečníkem s&#160;reklamou na pivo Bernard a&#160;pili kafe&#160;– k&#160;němu přivezla koláč s&#160;meruňkami a&#160;tvarohem, maminčin letní koláč, takový nikdo nedovede, ani Anka. Poněkud zneklidněla, piráti zmizeli z&#160;dohledu, očekávala, kdy se ozve řev a&#160;kdo to bude.</p>
			<p class="MLP_text ParaOverride-1">„Hádám Bonifáce Kremličku,“ tipoval jsem nejmladšího.</p>
			<p class="MLP_text ParaOverride-1">„Budeš mít asi pravdu,“ přisvědčila Anka. „Ve skutečnosti se jmenuje Antonín, po tobě,“ opravila mne. S&#160;mým přejmenováváním vnuků nesouhlasila. Než jsme byli s&#160;koláčem v&#160;půli, ozval se strašlivý řev Bonifáce Kremličky, Antonína.</p>
			<p class="MLP_text ParaOverride-1">„Kdo to byl?“ zeptala se Anka Pankráce Adamce.</p>
			<p class="MLP_text ParaOverride-1">„On!“ řekl Pankrác a&#160;ukázal na Serváce Říhu.</p>
			<p class="MLP_text ParaOverride-1">„Já ne!“ bránil se Servác.</p>
			<p class="MLP_text ParaOverride-1">„Kdo teda?“</p>
			<p class="MLP_text ParaOverride-1">„On!“ řekl Říha a&#160;ukázal na Adamce.</p>
			<p class="MLP_text ParaOverride-1">„Kdože?“</p>
			<p class="MLP_text ParaOverride-1">„Oni,“ řekl malý Antonín, mokrý a&#160;ušpiněný od hlavy k&#160;patě, a&#160;ukázal na své bratry oběma ukazováčky.</p>
			<p class="MLP_text ParaOverride-1">„Do koupelny!“ zavelela babička Anka, svlíkla všechny tři a&#160;poskládala je do vany s&#160;teplou vodou, sotva se tam vešli.</p>
			<p class="MLP_text_bez1radku_-12-0- ParaOverride-1">Jako bychom ve snech žili jiný, přitom však souběžný život, druhou existenci. Tělo má jinačí substanci a&#160;duch se nechá vláčet snem. Vůle je utlumena, sen si s&#160;námi pohrává a&#160;my nevíme, co si počít, necháme se proto unášet.</p>
			<p class="MLP_text ParaOverride-1">Opět jsem dnes v&#160;noci létal, Mňau.&#160;– Leť! říkalo mi cosi. Leť, leť, neboj se, vždyť to nic není a&#160;nebude to poprvé… A&#160;tak jsem letěl. Obloha byla černá, tma spolykala nebeská tělesa i&#160;matičku zem. Letěl jsem tmou, jako bych byl slepý, ale slepý jsem nebyl. Když jsem se podíval na ruku, viděl jsem bílý ciferník, černé cifry a&#160;žluté rafije hodinek. Vzápětí jsem míjel skupinku postarších lidí v&#160;andělských trikotech se zlatými flitry, se zplihlými křidélky&#160;– kurz létání pro pokročilé. Byli to penzisté z&#160;univerzity třetího věku. Jen aby něco nezmeškali! Snadno jsem je předlétl i&#160;s&#160;panem profesorem, zrovna jim objasňoval správné dýchání a&#160;koordinaci pohybů. Dělal z&#160;toho vědu. Ze tmy přede mnou se vynořily zprvu nezřetelné postavy: muž a&#160;žena. Připadali mi blízcí, jako bych je důvěrně znal, jako bych měl s&#160;nimi něco společného… Muž byl ve žlutém zmačkaném pyžamu, přes rameno mu povlával bílý cancour, neobyčejně dlouhá, úzká kravata. Nepřekážela v&#160;letu, malebně se za ním klikatila, bílá na černém pozadí. Žena měla na rameni brokovnici. Měl jsem pocit, že přede mnou letí moje štěstí. Konečně mi došlo, že jsou to rodiče. Drželi se za ruce, ale maminka byla o&#160;poznání vpředu, jako by tatínka vlekla za sebou. Byli průhlední jak hejno drobounkých mušek za letního smrákání. Tatínkova kravata byla spletená ze třech pruhů bílého plátna jako copánek malé Aničky.&#160;– Mami, tati, počkejteee! volal jsem na ně. Nemohl jsem je dohonit, a&#160;tak dlouho jsme se neviděli… Letíme napřed, musíme všechno nachystat, volala maminka. Copak netrefíš? volal tatínek přiškrceně, domů přece i&#160;kůň trefí!&#160;– Domů?&#160;– Ano, domů!</p>
			<p class="MLP_text ParaOverride-1">V&#160;tu chvíli jsem ochabl a&#160;ztratil schopnost létat. Padal jsem, řítil se do hlubiny, Mňau, do postele tady ve Spáleném.</p>
			<p class="MLP_text_bez1radku_-12-0- ParaOverride-1">Když ti někdo, Mňau, zkroutí ruku za zády, stačí, aby ji trošku nadzvedl a&#160;kroutíš se jak paragraf, uděláš všechno, co ti poručí, jen aby s&#160;tím přestal. Když ti poručí, aby ses zasmál, zasměješ se, přitom ti budou slzy crčet z&#160;očí, řinout se rovnou na zem, protože jsi zkroucený v&#160;předklonu s&#160;nosem u&#160;podlahy a&#160;prosíš a&#160;slibuješ. Ale pozor! Co slíbíš se zkroucenou rukou, je nevymahatelné, k&#160;ničemu to nezavazuje, protože se tak stalo pod nátlakem.</p>
			<p class="MLP_text ParaOverride-1">Vladislávek Raus poté, co mu Růženka darovala ke čtyřicátým narozeninám tamburínu, se stal nejslavnější postavou Spáleného. Pan Raus nad takovou slávou kroutil hlavou, raději by byl, kdyby nebyla, sláva je nebezpečná, mohla by synka zkazit, mohla by se mu vymstít. Ale nedalo se tomu zabránit. Sláva už tu byla, teď přece nezamkne Vladislávka v&#160;rasovně na tři západy. Kdo si čichl ke slávě, za slávou i&#160;zavřeným oknem vyskočí, byť by si hnáty zpřerážel, líčka pořezal.</p>
			<p class="MLP_text ParaOverride-1">Zpočátku vysedával na podstavci sochy Neprojdou! sám a&#160;zpíval nahodilému davu za doprovodu tamburíny bezprostřední písničky. Potřásal hlavičkou, bambula na kulichu od Věrky Muciškové poskakovala a&#160;lidé tleskali. Posléze se kolem Vladislávka shromáždil hlouček skalních přívrženců, především mladé dělnice z&#160;továrny na oplatky. Žily jednotvárné životy, strádaly nedostatkem podnětů a&#160;Vladislávkova produkce poskytovala nejen vytržení z&#160;monotónnosti pracovního týdne, ale i&#160;prostor ke snění. Jakmile jim padla, přiřítily se na náměstí Domobranných gardistů a&#160;zahrnuly Vladislávka láskou a&#160;zlomkovými oplatky, které fasovaly v&#160;práci za dobrou práci. Oplatky nebyly vzhledné, ale chutnaly znamenitě. Dívky tleskaly a&#160;ječely, dívky líbaly Vladislávka na líce i&#160;na ústa, svět byl nádherný jako jarní louka plná velikonočních vajíček.</p>
			<p class="MLP_text ParaOverride-1">Jednoho dne přilítlo na náměstí sedmero krkavců, Růženčini bratři s&#160;hudebními nástroji: trumpetou, basou, klarinetem, harmonikou, houslemi, tubou a&#160;bubnem. Přidali se k&#160;Vladislávkovi a&#160;prostá produkce dostala další rozměr: bylo to veliké, převeliké! Dělnice z&#160;továrny na oplatky pištěly rozkoší, občané tleskali a&#160;volali: Výborně! Bravo! Ještě, ještě, ještě! Vladislávek a&#160;krkavci hráli a&#160;hráli, až se žulový Neprojdou! začal usmívat, přenesl váhu ze stoje spatného do kontrapostu a&#160;sundal si pušku z&#160;ramene.</p>
			<p class="MLP_text ParaOverride-1">Vladislávkova veřejná činnost zaujala také angažovaného básníka Miloše Mucišku. Zaujala ho víc než kohokoli jiného, účastnil se všech produkcí od začátku až do konce, byl tam pečený vařený, psal si dokonce špačkem tužky do sešitku poznámky. Bedlivě sledoval dění kolem Vladislávka; zaznamenal také překvapivou reakci sochy, vyvádění oplatkových děvčátek, davy nadšených přihlížejících, udiven kroutil hlavou.&#160;– Zdálo by se, Mňau, že se k&#160;Vladislávkovi a&#160;krkavcům přidá, že pro ně napíše báseň, písňový text, aby si udrápl taky kousek slávy. V Miloši Muciškovi se cosi rodilo; začalo to kvasit, růst, bytnět, v&#160;básníkově nitru se schylovalo k&#160;explozi.</p>
			<p class="MLP_text ParaOverride-1">Jednoho dne, už se zdálo, že sláva Vladislávkova a&#160;krkavců překročí hranice Spáleného a&#160;rozlije se po celé naší krásné vlasti, pře­tlak v&#160;Muciškově nitru dospěl k&#160;výbuchu, k&#160;utajené explozi. Navenek nebylo nic znát, jenom pleť zbledla a&#160;nohy se rozeběhly k&#160;radnici.</p>
			<p class="MLP_text ParaOverride-1">„Ty to tak necháš, Klápště, to jsi tajemník?“</p>
			<p class="MLP_text ParaOverride-1">„A&#160;co jako…“</p>
			<p class="MLP_text ParaOverride-1">„Davy se ti srocujou pod oknama bez povolení, ne-or-ga-ni-zo-vaně. Není to svolaná manifestace za mír a&#160;přátelství ani organizovaná demonstrace proti válce a&#160;imperialismu, žádnej Svátek práce, Den osvobození, nic takovýho, a&#160;náměstí je plný! Co to je?&#160;– Na moje recitační večery v&#160;kulturáku nepřijde dobrovolně ani noha, naorganizovanej domov důchodců pokaždý usne hned v&#160;první půlce a&#160;náklaďák nakomandovanejch vojáků se rozuteče po hospodách ještě před začátkem…“</p>
			<p class="MLP_text ParaOverride-1">„Máš pravdu, Muciško. A&#160;to kvůli jednomu debilovi a&#160;sedmi cigošům!“ řekl Klápště. „Nic proti spoluobčanům cikánského původu, oni za to nemůžou.“</p>
			<p class="MLP_text ParaOverride-1">„Nemůžou, nemůžou, všecko má svý meze.“</p>
			<p class="MLP_text ParaOverride-1">„Tak, Muciško, s&#160;tím se musí něco udělat.“</p>
			<p class="MLP_text ParaOverride-1">„Musí, Klápště! Je to nebezpečný. Protistátní…“</p>
			<p class="MLP_text ParaOverride-1">„Ale co? Co mám dělat? Zakázat? Zakaž něco blbečkovi, začne se řehnit jako kůň.“</p>
			<p class="MLP_text ParaOverride-1">„Odstranit! Poraď se, Klápště, s&#160;Poradcem, dobře ti radím,“ poradil Muciška a&#160;odkráčel na náměstí sžírat se žárlivostí na debila a&#160;sedm cigošů.</p>
			<p class="MLP_text ParaOverride-1">Poradce na druhém konci červeného telefonu vynadal tajemníkovi Klápštěti češtinou opět o&#160;poznání lepší:</p>
			<p class="MLP_text ParaOverride-1">„Takovája perkotina i&#160;ty, soudruch Klápšče, obracíš se na mne? Co já tobě mohu poradit! U&#160;tebe jsou pravomoci. Také v&#160;této zemi jsou instituce pro občany, kteří sejdou z&#160;umu. Říká se tomu blázinec. Dělník do továrny, jelen do lesa a&#160;blázen… Kam? Ano, do blázince, Klápšče! Máš problému? Tak cho řeš!“</p>
			<p class="MLP_text ParaOverride-1">„Ano, soudruhu, už ho řeším!“&#160;– Moudrému napověz, hloupého udeř do hlavy kladivem, aby se mu rozsvítilo. Lup ho! Klápště na to přišel sám, bez cizí pomoci.</p>
			<p class="MLP_text ParaOverride-1">V&#160;pozdním odpoledni přijela na náměstí Domobranných gardistů sanitka s&#160;decentním nápisem Státní psychiatrická léčebna Kroměříž. Vystoupili z&#160;ní dva muži v&#160;bílých pláštích a&#160;schovávali cosi za zády. Zvolna se blížili k&#160;pomníku. Žulový gardista si zřejmě uvědomil své chvilkové pochybení, opět stál vzpřímeně, s&#160;kamenným obličejem, stoj spatný, pušku na řemeni. Zdravotníci se prodrali davem k&#160;muzikantům.</p>
			<p class="MLP_text ParaOverride-1">„Pane Raus, pojďte s&#160;námi.“</p>
			<p class="MLP_text ParaOverride-1">„Nebojte se, nic se vám nestane,“ řekl druhý.</p>
			<p class="MLP_text ParaOverride-1">„Něco vám ukážeme,“ řekl první.</p>
			<p class="MLP_text ParaOverride-1">„Cosi pro vás máme.“</p>
			<p class="MLP_text ParaOverride-1">„A&#160;my vám to dáme.“</p>
			<p class="MLP_text ParaOverride-1">„Když půjdete s&#160;námi.“</p>
			<p class="MLP_text ParaOverride-1">„Je to jenom kousek, máme to tady, v&#160;autě…“</p>
			<p class="MLP_text ParaOverride-1">„Pak můžete zase zpívat, pane Raus.“</p>
			<p class="MLP_text ParaOverride-1">„Co máte?“ zeptal se zvědavý Vladislávek a&#160;seskočil z&#160;podstavce. Poprvé ho někdo oslovil pane Raus a&#160;dokonce mu vykali!</p>
			<p class="MLP_text ParaOverride-1">„Nikam nechoď, Vladislávku!“ volalo na něj sedmero krkavců. Odložili nástroje a&#160;byli ve střehu. V&#160;tu ránu muži v&#160;bílých pláštích hodili na Vladislávka síť k&#160;odchytu vzpurných jedinců, a&#160;už ho měli, už se jim zmítal v&#160;síti, už byl jejich. Jenže ostražití krkavci měli v&#160;rukou kudličky na škrábání brambor ostré jako břitva, šmik šmik, a&#160;síť byla k&#160;zahození, Vladislávek volný. Zmizel v&#160;davu s&#160;krkavci.</p>
			<p class="MLP_text ParaOverride-1">Když zřízenci Státní psychiatrické léčebny v&#160;Kroměříži podali zprávu o&#160;neúspěšném zásahu a&#160;požádali radnici ve Spáleném o&#160;finanční náhradu za zásah a&#160;zničenou odchytovou síť, byl z&#160;toho Klápště přepadlý a&#160;bezradný. Má o&#160;tom debaklu informovat Poradce a&#160;znovu ho žádat o&#160;radu? Není to trapné? Bál se, že zas vyslechne to, co se špatně poslouchá. Ale co kdyby se obrátil o&#160;pomoc na nové obyvatele vily po továrníkovi Vinz.&#160;Tlachovi a&#160;profesoru Zarašovském?</p>
			<p class="MLP_text ParaOverride-1">„Na nás se můžeš, soudruh tajemník, obrátit kdykoli v&#160;čemkoli a&#160;bez váhání, to znamená hned. Od toho tu jsme,“ odpověděl mu náčelník přívětivě. „Mám dva tuze šikovné kluky, to bude bez problémů, raz dva!“</p>
			<p class="MLP_text ParaOverride-1">„Ani nevíš, soudruh náčelník, jaký balvan se mi odvalil ze srdca!“</p>
			<p class="MLP_text ParaOverride-1">„To nic, to nic, soudruh, soudruzi si musí pomáhat, od toho jsme soudruzi. Jak říkám: kdykoliv, cokoliv, kdokoliv! Jasný?&#160;– Jasný!“</p>
			<p class="MLP_text ParaOverride-1">A&#160;bylo to. Bydžovský s&#160;Kvitkem vyčmuchali Vladislávka v&#160;davu i&#160;přesto, že si nápadného kulicha strčil do kapsy a&#160;kolem něj se nakupila oplatková děvčata. Sedmero krkavců odhodlaných bránit svého frontmana vlastními těly i&#160;kapesními nožíky umdlelo v&#160;bdělosti a&#160;ostražitosti zaslepeno přízní zbytku krásných oplatkářek a&#160;nechalo Vladislávka bez dozoru. Bydžovský a&#160;Kvitko toho bleskurychle využili, zkroutili Vladislávkovi ruku, ucpali mu ústa jeho vlastním kapesníkem a&#160;odvlekli ho do vily, jejíž schodiště už pávi nekrášlí. Než se krkavci nadáli, než jim došlo, čemu nezabránili, byl Vladislávek pod zámkem. Vrátka jim zaklapla těsně před zobáky.</p>
			<p class="MLP_text ParaOverride-1">Pan Raus zrovna zahrnoval jámu. Seděl za pákami buldozeru, v&#160;uších měl nacpanou vatu. Krkavci poskakovali po zdechlinách před buldozerem a&#160;mávali rukama, aby si jich všiml. Zastavil, ale motor nechal běžet. Špatně se to startovalo.</p>
			<p class="MLP_text ParaOverride-1">„Co se děje?“</p>
			<p class="MLP_text ParaOverride-1">Vzrušení kluci mluvili naráz, jeden přes druhého, a&#160;pan Raus měl vatu v&#160;uších. Pochopil, že je to naléhavé, vyndal ucpávky a&#160;ukázal na nejstaršího:</p>
			<p class="MLP_text ParaOverride-1">„Mluví Pišta, ostatní drží klapačky!“</p>
			<p class="MLP_text ParaOverride-1">Pan Raus vyrazil, ani hbití krkavci mu nestačili, a&#160;už stál před vilou. Vyběhl po schodech a&#160;marně hledal kliku. Byla tam jenom klíčová dírka zaklapnutá klapkou, aby do ní nepršelo. Dveře byly nové, železné, s&#160;kulatou špehýrkou. Zvonek nikde, s&#160;neohlášenými návštěvami se tu nepočítalo. V&#160;přízemních a&#160;sklepních oknech mříže, kočka by se jimi neprotáhla.&#160;– Pan Raus nejdříve zaťukal kloubem ukazováku, pak zabušil pěstmi… Nic. Mezitím dorazili Růženčini bratři, utvořili pod schody zvědavý oblouk. Pan Raus nepřestával bušit a&#160;volat: </p>
			<p class="MLP_text ParaOverride-1">„Otevřte, kurvafix!“</p>
			<p class="MLP_text ParaOverride-1">Špehýrka se odklopila, objevilo se oko, mrklo na pana Rause a&#160;špe­hýrka zase zaklapla. Pan Raus očekával rachocení klíče v&#160;zámku, teď se dveře otevřou. Ale dveře se neotevřely. Krkavci se mezitím rozlétli a&#160;zase slétli, přivlekli užitečné předměty: dlažební kostku, půlku cihly, buližník, kus železné trubky, rezavou klikovou hřídel z&#160;osobního auta, pedál jízdního kola, hustilku&#160;– co kdo našel v&#160;okolí&#160;– a&#160;podávali to panu Rausovi. Zvolil klikovou hřídel, napřáhl se, ale neudeřil…</p>
			<p class="MLP_text ParaOverride-1">„Co je!“ Z&#160;okna v&#160;prvním patře se vyklonil muž středního věku v&#160;khaki košili, okšírovaný řemenem, na němž by mohlo být podpažní pouzdro se zbraní. „Chceš nám zbourat barák?“</p>
			<p class="MLP_text ParaOverride-1">„Jmenuju se Raus, Vladislav Raus starší a&#160;chcu vědět, kde je můj synek Vladislav Raus mladší.“</p>
			<p class="MLP_text ParaOverride-1">„Moment,“ řekl ten chlap a&#160;ponořil se do místnosti. Za chvíli se objevili v&#160;okně dva a&#160;ten druhý řekl podrážděně: „Zmizni!“</p>
			<p class="MLP_text ParaOverride-1">„Nezmiznu!“ řekl pan Raus odhodlaně. „Až mi vydáte synka!“</p>
			<p class="MLP_text ParaOverride-1">„Tak si bouchej dál!“ řekli muži a&#160;zavřeli okno.</p>
			<p class="MLP_text ParaOverride-1">Pan Raus se znovu napřáhl klikovou hřídelí a&#160;udeřil. Obyčejné dřevěné dveře by už byly na maděru, ale na těchto se jen zablyštěl stříbřitý škrábanec. Pan Raus odhodil hřídel a&#160;odchvátal do rasovny. Krkavci se odšourali na náměstí, nechali tam pod dohledem sladkých fanynek hudební nástroje.</p>
			<p class="MLP_text ParaOverride-1">„Hrát se nebude?“ ptaly se rozdychtěné dívky.</p>
			<p class="MLP_text ParaOverride-1">„Bez Vladislávka to nemá cveka,“ odpovědělo sedmero krkavců a&#160;odlétlo do svých končin.</p>
			<p class="MLP_text ParaOverride-1">Ačkoli mí budoucí švagři skončili ve svých končinách, příběh Vladislavů Rausů pokračoval a&#160;jeho svědkové už byli jenom náhodní. Pan Raus se vrátil na pohodnici, posadil se za řídicí páky buldozeru, motor ještě běžel, nafty bylo v&#160;nádrži na týden práce. Buldozer se šinul ulicemi, minul řetězárnu a&#160;zamířil k&#160;vile. Pod schody zastavil. Pan Raus předpokládal, že své odhodlání dopustit se činu dal jasně najevo a&#160;že mu obyvatelé vily raději vrátí Vladislávka, než by riskovali katastrofu. Čekal trpělivě, až se dveře otevřou a&#160;z&#160;nich vykročí jeho synek.</p>
			<p class="MLP_text ParaOverride-1">Zatímco pan Raus čekal v&#160;buldozeru s&#160;motorem v&#160;chodu, náčelník ve vile seznamoval své muže s&#160;plánem aktivní obrany. Potřeboval odhodlaného dobrovolníka. Přihlásili se dva: Bydžovský a&#160;Kvitko.</p>
			<p class="MLP_text ParaOverride-1">„Jeden stačí, střihnite si, chlapi!“</p>
			<p class="MLP_text ParaOverride-1">„Kámen! Nůžky! Papír!“&#160;– Vyhrál Bydžovský. To by bylo, aby Kvitko vyhrál nad Bydžovským!</p>
			<p class="MLP_text ParaOverride-1">Zatímco pan Raus už se v&#160;buldozeru odhodlával k&#160;činu, únikovým východem se z&#160;vily vyplížil Bydžovský pomalovaný válečnými barvami, ozbrojený osobní zbraní, vyzbrojený dvěma granáty s&#160;litinovým pláštěm. Ve chvíli, kdy se pan Raus rozjel, hodil Bydžovský granát a&#160;předpisově zalehl, aby ho nesmetla tlaková vlna. Vladislávek v&#160;temném sklepě zpozorněl, venku cosi bouchlo: Bum!</p>
			<p class="MLP_text_bez1radku_-12-0- ParaOverride-1">Všechno, Mňau, co ti tu vykládám, dozvěděl jsem se zprostředkovaně, ničeho jsem se nezúčastnil, jako bych ani nebyl ve Spáleném, jako bych nebyl. Těžko se mi to říká, ještě dneska se stydím, byl jsem tenkrát strašně opilý.</p>
			<p class="MLP_text ParaOverride-1">Na počátku byly Vladislávkovy narozeniny, hned po nich námluvy a&#160;flaška rumu s&#160;tchánem Bandym. Chtěl jsem zaběhnout pro další, ale táta nedovolil, zas musela Růženka. Pak jsem zaspal do práce a&#160;bylo mi špatně; strašně zle mi bylo, k&#160;umření. Kdybych se znovu nenapil, umřel bych na prázdnotu. Kořalka prázdnotu vyhnala a&#160;já jsem povyrostl a&#160;dostal novou žízeň. A&#160;kuráž. Přece nebudu lít do sebe březová košťata doma, u&#160;Švarné šenkýřky!&#160;– Vypravil jsem se na plzeň do Dělnického domu a&#160;skončil v&#160;kruhu muzikantů z&#160;divadelního orchestru, samí skvělí braši, ale nic nevydrží. O&#160;půlnoci se rozešli a&#160;hospoda se zavřela. Pozvracel jsem pomník Sbratření a&#160;pátral po skulince, kam bych se mohl uchýlit, na chvilku si zdřímnout, a&#160;pak hledat otevřenou hospodu. Na nádraží otevírají už v&#160;pět ráno.&#160;– Odhrnul jsem oponu rozdělující svět na dvě části a&#160;vhupnul do té lepší, schoulil se do klubíčka, usnul, a&#160;ráno se našel v&#160;cizině, v&#160;horách u&#160;Těrchové. Narodil se tam Juraj Jánošík, národní hrdina: <span class="MLP_znak_kurziva_11b">Keď ste si ma upiekli, tak si ma aj zjedzte!</span> Za zvednutou oponou na mne hleděli tři geologové a&#160;jedna geoložka. Začali mi vyprávět historku o&#160;jednom opilci, který ve Spáleném vlezl na korbu nákladního auta s&#160;plachtou, jejich služebního vozidla.</p>
			<p class="MLP_text ParaOverride-1">„Nemáte žízeň?“ zeptala se milosrdná geoložka.</p>
			<p class="MLP_text ParaOverride-1">„Mám. Jako trám!“ připustil jsem. Sáhla do batohu pro termosku a&#160;nalila mi do koflíku horký, přeslazený vývar heřmánku. Ale má žízeň byla docela jiná. Poslušně jsem však vypil, co mi nalila, a&#160;zdržel se komentáře.</p>
			<p class="MLP_text ParaOverride-1">Po třech klopotných dnech cesty autostopem ze slovenských kopců ke Švarné šenkýřce podívala se na mne Klára Clarissima káravě:</p>
			<p class="MLP_text ParaOverride-1">„Až se vrátíš z&#160;koupelny v&#160;čistých šatech, něco tu pro tebe mám.“</p>
			<p class="MLP_text ParaOverride-1">Bylo to oznámení o&#160;nedoručené doporučené zásilce, jen do vlastních rukou, už tři dny k&#160;vyzvednutí na poště po předložení občanského průkazu.&#160;– Buldozer po výbuchu už byl odklizen, ostatky pana Rause zpopelněny a&#160;Vladislávek přepraven do blázince, aby nehyzdil vzhled našeho města. Obětavě tam o&#160;něj pečují řádové sestry.</p>
			<p class="MLP_text ParaOverride-1">Za Růženkou jsem se bál a&#160;přitom jsem po ní toužil. Co jí řeknu, jak zdůvodním své vyvádění? Lhát nebudu, stejně nic přijatelného nevymyslím… Od vydařených námluv jsme se neviděli.&#160;– Co řeknu v&#160;práci? Jak omluvím zmeškané směny? Vždyť mě mohou vyhodit z&#160;výzdobny a&#160;přeřadit na dvůr k&#160;četě s&#160;pometly a&#160;lopatami. Rozhodl jsem se přestat s&#160;pitím, je to životu nebezpečné. Nebezpečnější, než kam sahá moje představivost. Tentokrát jsem se probudil na Slovensku, příště bych se mohl bůhvíkde neprobudit.</p>
			<p class="MLP_text ParaOverride-1">Vzal jsem si občanský průkaz a&#160;zaběhl na poštu. Dali mi úřední obálku, podepsal jsem se na chlopni, kterou pak pošťačka z&#160;dopisu utrhla, oštemplovala a&#160;uložila. Zastrčil jsem psaní do zadní kapsy kalhot a&#160;odloudal se do řetězárny, pro ortel.</p>
			<p class="MLP_text ParaOverride-1">Ve vrátnici si mě nikdo ani nevšiml, na píchačce jsem zjistil, že nemám zameškaný ani jeden den, celou dobu, co jsem se toulal, měl jsem odpíchanou. I&#160;dnešní příchod je už označen. Zlatá Růženka, bude z&#160;ní dobrá manželka.</p>
			<p class="MLP_text ParaOverride-1">„Kdepak ses túlal, truhlíku?“ přivítala mě polibkem, jako by se nechumelilo. Pověděl jsem jí o&#160;chlastu, Těrchové, geolozích i&#160;heřmánkovém čaji a&#160;tvářil se zkroušeně, protože jsem byl zkroušený, zatímco Růženka se smála.</p>
			<p class="MLP_text ParaOverride-1">„To se stává… Hlavně že jsi celý. Jsi celý?“ Přitulila se ke mně, políbila mě dlouze a&#160;zjistila, že jsem celý.</p>
			<p class="MLP_text_-0-12- ParaOverride-1">Ano, celý jsem byl, jenže v&#160;zadní kapse kalhot vězela neotevřená úřední obálka, do vlastních rukou. Když jsem ji otevřel, vypadla mi z&#160;vlastních rukou na podlahu i&#160;s&#160;papírem v&#160;ní uloženým. V&#160;záhlaví bylo tučnými písmeny vytištěno:</p>
			<p class="MLP_dopis_bez1radku ParaOverride-1"><span class="MLP_znak_tucne_11b">Povolávací rozkaz</span>, nástup 1.&#160;srpna do 18.00&#160;hodin u&#160;vojenského útvaru v&#160;Horažďovicích. Tento povolávací rozkaz platí zároveň jako jednosměrná nepřenosná jízdenka pro Československé státní dráhy a&#160;Československou autobusovou dopravu.</p>
			<p class="MLP_text_-12-0- ParaOverride-1">To znamená jenom tam a&#160;už ne zpátky…</p>
			<p class="MLP_text ParaOverride-1">„Čo sa ti stalo, truhlík? Aký ty jsi bledý…“</p>
			<p class="MLP_text ParaOverride-1">Beze slov jsem podal Růžence ten potištěný papír. Zmuchlala ho jako zkaženou kresbu a&#160;trefila se do koše.</p>
			<p class="MLP_text ParaOverride-1">„Utečem!“ řekla bez váhání.</p>
		</div>
</body>
</html>