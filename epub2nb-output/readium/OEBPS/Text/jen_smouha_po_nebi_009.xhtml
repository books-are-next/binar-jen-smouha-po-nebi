<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">III</p>
			<p class="MLP_text_bez1radku ParaOverride-1">Na vybledlém nebi visí litera C. Mě<a id="_idTextAnchor002"></a>síc už zase couvá. Je šest hodin, ve skutečnosti je jich pět, letní čas. Zavedli ho inženýři proti vůli přívrženců přirozeného plynutí. Mlčky jsme tomu přihlíželi a&#160;teď nezbývá než sklapnout a&#160;posunout hodinky o&#160;hodinu. Nikdy nevím jistě, jestli dopředu nebo dozadu. Inženýři se pletou do všeho, ničemu nedají pokoj, do všeho dloubají, ve všem se šťárají, a&#160;když to pokazí, už to nedá nikdo zpátky. Co se může pokazit, bude pokaženo. Na plot si sedl pták, vzácný pan vrabec, a&#160;švestka se dala do kvetení. Kdyby páni inženýři rozebrali vrabce a&#160;znovu ho bez chyby poskládali, lítat nebude. Je jaro, s&#160;tím se nedá šíbovat. Vrabec odletěl, chvilku neposedí…</p>
			<p class="MLP_text ParaOverride-1">Bílé chomáče v&#160;čerstvé krajině jsou rozkvetlé trnky, taky divoké třešně už začínají. Kravěnce od loňska ještě nezetlely, pokryla je šedá kůrka s&#160;dírkami a&#160;tráva kolem nich se zelená víc než tráva vzdálenější. Borovice má ležérně posazenou korunu, a&#160;nebýt jiných borovic, sama by do takové výšky nevyrostla, vytahují se jedna před druhou. Jenže ostatní nedávno sťali a&#160;jenom tuto nechali na semeno. Smrku u&#160;cesty sedřel stroj kůru, lepkavou smůlou tiše pláče. Nebo krvácí?</p>
			<p class="MLP_text ParaOverride-1">Měli jsme doma, Mňau, obraz Štramberské trúby od Reinekeho Fuchse, malíře Štramberských trúb. Tatínek ho koupil z&#160;humanitárních důvodů, aby měl umělec na pivo, a&#160;pověsil ho do dětského pokoje, protože v&#160;salonu viseli dva Úprkové a&#160;Kubínova krajina od Boskovic; Fuchsova Štramberská trúba, i&#160;když je pěkná, by vedle Kubína a&#160;Úprků vzbuzovala pozornost a&#160;údiv znalců, kdyby se v&#160;našem salonu ocitli. Takže jsme Trúbu měli na očích&#160;– já a&#160;naše Anka&#160;– celé dětství. Přilnul jsem k&#160;ní a&#160;rád bych měl něco takového ve skutečnosti, třeba na zahradě nebo opřené o&#160;dům: věž. Abych na ni vylezl a&#160;dohlédl za třetí obzor, abych mohl lépe pozorovat krkavce.</p>
			<p class="MLP_text ParaOverride-1">Nad mým domem totiž létají krkavci, Lukáš s&#160;Gábinou. Létali tam už tenkrát, když nás do Spáleného přihnali, když se mi o&#160;vlastním domě ani nesnilo. Ano, krkavci! Nejsou to vrány ani havrani, nejsou to kavky ani kavčata, jsou to krkavci, spořádaný pár, ptáci monogamní, létají spolu, krkají si něžnosti, jako by cukrovali; letité manželství, a&#160;přesto se zjara znovu a&#160;znovu namlouvají, krkavci úžasní…</p>
			<p class="MLP_text_bez1radku_-12-0- ParaOverride-1">Probudil jsem se, Mňau, celý dolámaný&#160;– s&#160;tou postelí bych měl už něco podniknout&#160;– a&#160;slunce ne a&#160;ne vyjít. Obvykle vychází nad stěnou stromů nad žlebem, ale dneska se zaseklo. Jupiter už vybledl a&#160;stromy sebou melou ve větru. Bloudil jsem chvíli v&#160;perském vzoru koberce a&#160;nemohl se vymanit z&#160;osidel čar a&#160;tvarů, symbolů, jimž za mák nerozumím. Než jsem se probudil, zdálo se mi toto:</p>
			<p class="MLP_text ParaOverride-1">Šedivý sklep s&#160;nánosy jílu v&#160;tlustých provázcích. Nebyl to sklep, byl to důl na šedé bláto. Upatlaný havíř je nakládal do huntu, stékalo mu po lopatě, vycintal toho víc, než naložil. Byl nahý a&#160;zubil se na mne zlatým zubem.&#160;– Taky jsem byl nahý jako dlaň. Kráčel jsem městem a&#160;oblečenci si mě prohlíželi: lhostejně, pobaveně, s&#160;pohoršením. Choulil jsem se do sebe a&#160;zavíral oči, plížil se podél zdí ke koupališti, tam splynu s&#160;ostatními. „Tudy ne, pane, koupaliště je na druhou stranu!“ volalo na mne okaté děvče s&#160;ještěrkou na vodítku.&#160;– Koupaliště je na druhou stranu…&#160;– Je to správně? „Je mi to trapné, Antoníne, ale koupaliště je na druhé straně,“ řekla mi Růženka s&#160;cigaretou v&#160;levém koutku. Vypadala jako učitelka s&#160;letitou praxí, energická v&#160;pohybech a&#160;důležitá jak televizní zpravodajka. „Musíš s&#160;námi, truhlíku!“ dodala shovívavě a&#160;zmizela v&#160;davu učitelů a&#160;žáků hrnoucích se na veřejnou popravu. Dav mne strhl s&#160;sebou.&#160;– Lid se rozsadil v&#160;lavicích rozsetých po náměstí, bylo namačkáno, na mne vybyla jenom postel vedle významného stolu. Sundal jsem si bundu&#160;– kde se na mně vzaly šaty?&#160;– položil ji na postel a&#160;usedl na krajíček. Pod pokrývkou ležel mladý muž a&#160;přívětivě se zubil. „To je lidu!“ řekl radostně. „Je to moje poprava,“ dodal s&#160;hrdostí. Ke stolu zasedlo pět mudrců v&#160;ošuntělých šatech, vysokoškolští profesoři v&#160;rozkvětu sil. Jeden měl pod nosem knír vypůjčený v&#160;baru od houslisty, utahaná vesta a&#160;vyboulené lokty na prskaném saku prozrazovaly učitelský stav; druhý měl řídký plnovous a&#160;bradavici na čele, svetr posypaný popelem z&#160;nešikovně ubalené cigarety. Zbývající tři nebo čtyři splynuli s&#160;pozadím, jejich pokašlávání a&#160;posmrkování svědčilo o&#160;chatrném zdraví. Profesor s&#160;knírem přednášel o&#160;významu T.&#160;G.&#160;Masaryka pro dnešek, a&#160;hned po třech větách začal zkoušet. Nevěděl jsem nic, ani kdy se narodil, ani kolik měl dětí. Nakonec jsem vykoktal, že jsem nebyl ve škole, když jsme ho brali. Jenže my jsme ho nikdy nebrali… „A&#160;ven!“&#160;– Na kopečku jsem zahlédl Růženku. Měla odbarvené vlasy, vůbec jí to neslušelo. „Kde máš bundu, truhlíku?“ volala na mne.&#160;– Chtěl jsem za ní, přede mnou však stála nízká zídka, překážka zanedbatelná. Jenže to byl sen a&#160;ve snu nemusí být zanedbatelným každé zanedbatelné. Nemohl jsem se přes ni dostat. Nohy klouzaly, ruce křehly, cítil jsem se jak ochrnutý. Vtom přešla kolem nesourodá dvojice, snad otec s&#160;dceruškou nebo chlípník s&#160;nezletilou milkou: „Odvahu, Antoníne!“&#160;– A&#160;najednou to šlo! Jak lehký atlet přehoupl jsem se přes plot rovnou do postele. U&#160;postele stál profesor s&#160;bradavicí a&#160;v&#160;rukou třímal věšák, na něm visely všechny mé bundy a&#160;kabáty, které jsem kdy měl: od námořníčka přes vojenskou blůzu, maturitní sako, kabátky od pyžama až po bundičku z&#160;trhu v&#160;Bolgheri. Profesor držel věšák, jako by to byla korouhev při procesí.&#160;– Měl bych padnout na kolena a&#160;začít se modlit. To by mě zachránilo. Zaťal jsem se však a&#160;na kolena nepadl. Profesor mávl ukazovátkem, z&#160;rukávu se mu vysypalo mračno křídového prachu: byl jsem sťat přeponou pravoúhlého trojúhelníka.</p>
			<p class="MLP_text ParaOverride-1">V&#160;tu chvíli jsem se, Mňau, probudil. Slunce nakukovalo oknem od žlebu, moje stará bunda z&#160;Bolgheri visela přes židli a&#160;vesele se smála.</p>
			<p class="MLP_text_bez1radku_-12-0- ParaOverride-1">Bez Vladislava Rause by bylo všechno mnohem těžší. Nikdo z&#160;nás totiž nebyl tak praktický jako pan Raus, otec uřehtaného Vladislávka. V&#160;domku po rasovi našel petrolejku. Byl to nález významný, Spálené odpojili od elektřiny. Ve světle petrolejové lampy objevil pan Raus pod kůlnou v&#160;temném zákoutí plnou káď vykvašených švestek a&#160;na půdě pod otýpkou slámy měděný přístroj na pálení slivovice. Kotel byl v&#160;černé kuchyni, buková polínka naštípaná v&#160;koši vedle topeniště. Vladislávek přikládal a&#160;řehnil se přitom, ani se nepopálil. A&#160;koštoval, jestli už, nebo až za chvilku.</p>
			<p class="MLP_text ParaOverride-1">„Už!“</p>
			<p class="MLP_text ParaOverride-1">Kdyby nevábnou hmotu přikrytou víkem objevil ně<a id="_idTextAnchor003"></a>kdo jiný, nevěděl by, jak s&#160;ní naložit. Jakmile ukáply první krůpěje, poslal pan Raus Vladislávka, aby svolal všechny přihnance do rasovny.</p>
			<p class="MLP_text ParaOverride-1">„Pote šeci nám!“ volal Vladislávek a&#160;probíhal křížem krážem Spáleným. „Už to kape, už to teče!“ vykřikoval a&#160;smál se přitom jako blázen. Koho potkal, toho chytil za klopy nebo kolem krku, řehnil se, cenil lopatovité zuby a&#160;hulákal oběti do tváře: „Ty taky! Ty taky! Večílek, šecky!“&#160;– Kdo by mu odolal…</p>
			<p class="MLP_text ParaOverride-1">Vyklubal se z&#160;toho večírek na uvítanou. První přiběhl Zdenko Klápště, muž v&#160;plášti s&#160;urvanou kapsou, celý udýchaný, zpocený a&#160;rozdychtěný, že bude míchat, aby dal najevo svoji užitečnost. Jenže pan Raus ho odehnal. Klápště se tedy spokojil se zametáním zametené podlahy. Pak dorazil šťastný pár.</p>
			<p class="MLP_text ParaOverride-1">„Prý se tady v&#160;rasovně koná seznamovací večírek, tak jsme…“ řekl on.</p>
			<p class="MLP_text ParaOverride-1">„…&#160;rádi bychom se…“ řekla ona,</p>
			<p class="MLP_text ParaOverride-1">„…&#160;seznámili,“ řekli oba,</p>
			<p class="MLP_text ParaOverride-1">„…&#160;s&#160;ostatními bychom se rádi,“ upřesnil. Ještě na sebe prozradili, že jsou šťastná rodina. Mají dceru Věru, uložili ji k&#160;spánku, a&#160;psa Dulinu, podobá se lišce, ten Věru ohlídá. První, druhou i&#160;třetí manželskou krizi už mají chválabohu za sebou. „A&#160;vidíte? Nic. Teď už na nás nečíhá žádné nebezpečí.“</p>
			<p class="MLP_text ParaOverride-1">„Žádné?“</p>
			<p class="MLP_text ParaOverride-1">„Co se našeho manželství týče, samozřejmě. Jináč, co víme?“</p>
			<p class="MLP_text ParaOverride-1">Co kdo ví, co na nás číhá ve Spáleném…&#160;– Trochu jsem jim to, Mňau, záviděl. Byli dva a&#160;tulili se k&#160;sobě, patřili jeden druhému. Kdežto já jsem k&#160;nikomu nepatřil. Naše Anka v&#160;sirotčinci, maminka v&#160;Kroměříži a&#160;tatínek… Ještě mi tenkrát nebylo ani devatenáct. Ale nechme toho…</p>
			<p class="MLP_text ParaOverride-1">„Proč nemáte víc dětí?“ zeptal se Klápště neomaleně.</p>
			<p class="MLP_text ParaOverride-1">„Víc se nám jich nenarodilo,“ řekla ona. Jmenovala se Soňa Mucišková a&#160;tam, odkud přišli, byla úřednicí. Dokázala psát na stroji všemi deseti, uměla „má dáti“ a&#160;„dal“, německy slovem a&#160;písmem i&#160;těsnopis, uměla zabít, stáhnout a&#160;vykuchat králíka, svedla bábovku a&#160;vlašský salát, vánoční cukroví, v&#160;sezoně nakládala okurky do lahví po znojemském způsobu. Také zavařovala ovoce a&#160;vařila marmeládu.</p>
			<p class="MLP_text ParaOverride-1">„Ale já ne, že bych neto… to vůbec ne,“ řekl on, abychom ho nepodezřívali. „Jedno přece stačí!“ Jmenoval se Miloš Muciška, neuměl nakládat okurky, neuměl zabít králíka ani německy, neuměl těsnopis ani všemi deseti na stroji, stačí dvěma. Vyučil se knihkupcem a&#160;ve volných chvílích psal rýmované básně. Bez rýmů to dokáže každý. Měl ctižádost vydat sbírku knižně a&#160;prodávat ji zároveň s&#160;opravdovými knihami ve svém knihkupectví. Básní už měl napsáno habaděj, jde mu to jako po másle, hlava plná rýmů…&#160;– Knihkupectví tu bývalo, na náměstí pod podloubím: HERMANN BÜCHLER BÜCHER. Knihkupec Büchler zmizel i&#160;s&#160;knihkupcovou a&#160;knihkupčaty, zbyl po nich knížek plný krám, nadité regály, jenže německých. Sen Miloše Mucišky o&#160;knize plné veršů tady ve Spáleném sotva dojde naplnění. Není-li v&#160;knize, nemusí to ovšem znamenat, že je báseň mrtvá. Čiperné verše dokážou žít jenom tak, samy o&#160;sobě.</p>
			<p class="MLP_text ParaOverride-1">Zuzička Zarašovská se oblékla do bílého. Po tolika letech jsem se s&#160;ní opět setkal! Ona byla celá bílá, ona se mi líbila… Líbila se mi víc než před lety, kdy jsme se vídali jednou týdně. Ale to bylo jiné zalíbení, vždyť jsme byli děti. Jenomže už tenkrát byla sněhovou královničkou.</p>
			<p class="MLP_text ParaOverride-1">„Dobrý večer,“ pípla neslyšně a&#160;sklopila víčka. Nedala najevo, že mě poznává, a&#160;já jsem tomu byl rád. Třeba mě opravdu nepoznala, dost dlouho jsme se neviděli.</p>
			<p class="MLP_text ParaOverride-1">„Dobrý večer!“ zaburácel profesor Zarašovský a&#160;puntíkovaný motýlek se mu pod krkem hýbal, jenom vzlétnout. „Pochopili jsme to správně jako pozvání?“</p>
			<p class="MLP_text ParaOverride-1">„Samozřejmě,“ ujistil ho pan Raus. „Všichni jsme se ocitli na jedné lodi.“</p>
			<p class="MLP_text ParaOverride-1">„Tak,“ přisvědčil profesor Zarašovský, „musíme držet pohromadě.“</p>
			<p class="MLP_text ParaOverride-1">„Dvě židle! Dvě židle!“ vykřikoval Klápště, aby na sebe upozornil, aby si ho pan profesor a&#160;Zuzička všimli. Vytušil, že přišla honorace, a&#160;když přijde honorace, vrtí se ocáskem. Celý se vrtěl, jenže vhodné posezení pro honoraci nevyvrtěl. Se dvěma židlemi z&#160;rasovy parádní jizby se přihrnul uřehtaný Vladislávek. Také našel v&#160;Zuzičce zalíbení. Komu by se nelíbila Zuzička Zarašovská v&#160;bílém!</p>
			<p class="MLP_text ParaOverride-1">Měl jsem chuť zmizet, vyplížit se do tmy a&#160;tam se rozpustit. Jako bych se dopustil trapnosti, jako bych Zarašovským něco provedl. Každý z&#160;našeho města je znal, každý je potkával na korze, každý je zdravil, vždyť pan profesor byl ozdobou celé země&#160;– světová kapacita! A&#160;Zuzička byla jeho dcera. V&#160;divadle měli předplaceny premiéry v&#160;parteru v&#160;sedmé řadě vedle mých rodičů. Pan profesor nosíval už tenkrát motýlka, pokaždé jiného. Paní Zarašovskou neměli, umřela při Zuziččině porodu. V&#160;neděli odpoledne k&#160;nám Zarašovští chodívali na bábovku. Maminka dělávala mramorovanou a&#160;káva k&#160;ní byla pravá, doma pražená. V&#160;létě v&#160;altánku na zahradě, za nepřízně v&#160;salonu pod Kubínovou krajinkou a&#160;dvěma Úprky. Se Zuzičkou jsme si hrávali pod stolem a&#160;odháněli naši malou Anku. Jenže Anka se nedala, měla silný hlas. Musel jsem jim kreslit prasátko s&#160;kníry, šlo mi od ruky líp než cokoli jiného.&#160;– S&#160;lety dospívání začala Zuzička ledovatět. A&#160;taky káva už nebyla k&#160;dostání pravá, jenom pražené žito a&#160;cikorka, chabá náhražka.</p>
			<p class="MLP_text ParaOverride-1">Potom u&#160;nás došlo k&#160;té katastrofě: tatínka odvedli v&#160;železech a&#160;pionýři Bydžovský s&#160;Kvitkem proti němu svědčili na policii. Druhý den to vědělo celé město a&#160;maminku odvezli do blázince. Od té doby jsem se s&#160;profesorem Zarašovským ani se Zuzičkou nesetkal. Ale co teď? Byl bych nerad, kdyby se o&#160;našem neštěstí dozvěděli také ostatní přihnanci ve Spáleném. Asi mě to bude pronásledovat až do smrti. Krčil jsem se v&#160;koutku černé kuchyně, abych byl co nejmenší, nejlépe žádný, ale zdravý rozum napovídal, že by to bylo zbytečné, protože potkávat se budeme každý den. Dovedeš si představit, jak mi bylo?&#160;– Ale nechme toho, nevím, proč bych měl zrovna tobě, přivandrovalé kočce, vykládat, co nás potkalo…</p>
			<p class="MLP_text ParaOverride-1">Vladislávek začal nalévat z&#160;první várky, ještě teplou. Skleničky byly zaplaťpánbůh malé, ty nejmenší. Zuzička pípla: pro ni ne, ona že jenom trošku bílého, Müller Thurgau nebo rýnský ryzlink.&#160;– Byla k&#160;zulíbání! První večer v&#160;přihnanství a&#160;ona by Müller Thurgau nebo rýnské, správně temperované a&#160;v&#160;patřičných sklenkách, že, Zuzičko! Dostala vodu se sirupem v&#160;plechovém hrnku po rasovi.</p>
			<p class="MLP_text ParaOverride-1">V&#160;okamžiku pozvedání vstoupila do černé kuchyně nádherná žena. To bylo něco, Mňau! Kde se tu vzala? V&#160;širokánské suknici černé a&#160;zelené, v&#160;červené blůze hluboce vystřižené, v&#160;ruce si pohrávala s&#160;rudou růží vyrobenou z&#160;krepového papíru a&#160;přidrátovanou ke špejli, jako by sem přišla od kolotoče, jako by růži pro ni vystřelil nějaký babral. Jednu! Celou střelnici měl vystřílet… Vkročila do místnosti s&#160;lehkou samozřejmostí. Neměl jsem tušení, že ji přihnali s&#160;námi. Až po chvíli mi došlo, že měla při tom honu na hlavě ušanku a&#160;teď si na večírek oblékla, co přivlekla v&#160;papundeklovém kufru s&#160;natrženým uchem.</p>
			<p class="MLP_text ParaOverride-1">„Prý se tu páše večírek,“ řekla měkkým mezzosopránem. „Smím?“</p>
			<p class="MLP_text ParaOverride-1">„Ano!“ zvolali všichni mužové dychtivě. „Samozřejmě!“ Jen aby si to nerozmyslela.</p>
			<p class="MLP_text ParaOverride-1">„Proč ne,“ řekla Soňa Mucišková a&#160;pátravě se zahleděla na manžela, jako by nesouhlasila s&#160;nadšením, které projevil. Zuzička pozvedla víčka a&#160;hned je zase spustila.</p>
			<p class="MLP_text ParaOverride-1">„Jmenuju se Klára,“ představila se příchozí a&#160;naznačila pukrle.</p>
			<p class="MLP_text ParaOverride-1">Zdenko Klápště nevěděl, co by. Vyskočil ze židle a&#160;nabídl ji Kláře s&#160;výrazem oddaného služebníka, sám se posadil na špalek a&#160;upřel na Kláru zrak. Ale hned zas vyskočil, popadl láhev čerstvě vypálené a&#160;nalil pro Kláru, až sklenka přetekla.</p>
			<p class="MLP_text ParaOverride-1">„Křtiny!“ zasyčel chlípně a&#160;olízl si politý palec.</p>
			<p class="MLP_text ParaOverride-1">„Ha!“ zvolala Klára a&#160;obrátila do sebe sklenku jako Černá Máry v&#160;hospodě U&#160;Antona. Pohlédla na Klápštěte se zájmem: „Snad nečekáte dítě?“</p>
			<p class="MLP_text ParaOverride-1">Když dozněl smích, nastala chvíle pro básníka. Seskočil ze stolu, na němž se tulil k&#160;manželce, stoupl si na mřížku odtokového kanálku a&#160;spustil:</p>
			<p class="MLP_verse_-12-12- ParaOverride-1">„Klára Clarissima, <br/>ta je vždycky prima.<br/>Podpatky má vysoké,<br/>srdíčko má široké…“</p>
			<p class="MLP_text ParaOverride-1">Nepochybně na tomto produktu pracoval od chvíle, kdy se dozvěděl Klářino jméno. Vladislávek se hlasitě rozřehtal. Zuzička tiše tleskla rukou o&#160;ruku, plaše se rozhlédla kolem, a&#160;když zjistila, že se nikdo nepřidal, přikryla pomněnkové oči víčky a&#160;schoulila se do sebe.&#160;– Báseň jak vznikla, tak zanikla, jen ta Clarissima se ujala. Klára Clarissima.</p>
			<p class="MLP_text ParaOverride-1">Vladislávek nalil všem podruhé, kořalka už byla chladnější, a&#160;pan Raus pronesl několik pochvalných slov na adresu člověka, který pro ně zanechal takovou hodnotu:</p>
			<p class="MLP_text ParaOverride-1">„Připíjím na rasovo zdraví!“ ukončil své laudatio.</p>
			<p class="MLP_text ParaOverride-1">„Kdo ví, třeba mu to někdy oplatíme,“ řekl profesor Zarašovský a&#160;přičinlivý Zdenko Klápště si jeho větu uložil v&#160;paměti. Napili jsme se podruhé. Byla dobrá, moc dobrá, nepálila v&#160;krku a&#160;ve skleničce řetízkovala. Valach by řekl: svaďbová!</p>
			<p class="MLP_text ParaOverride-1">A&#160;tak jsme tu slivovici ochutnávali a&#160;ochutnávali, jenom Zuzička byla stále zamrzlá a&#160;já jsem věděl, že bych měl myslet na něco jiného. Každý jsme z&#160;jiného světa. Naše světy se řítí prostorem a&#160;časem vedle sebe, a&#160;přece tak daleko, že se nikdy neprotnou, ani v&#160;nekonečnu. Když jsem vypil několik skleniček svatebního pití, vyštrachal jsem se ze svého koutku a&#160;zamířil k&#160;profesoru Zarašovskému, abych prorazil bariéru. Abych zjistil, jak na tom jsme:</p>
			<p class="MLP_text ParaOverride-1">„Pane profesore, já…“</p>
			<p class="MLP_text ParaOverride-1">„Antonín Bartoš! Zuzičko, to je přece Toník,“ zahalekal profesor Zarašovský a&#160;znělo to radostně. „Však jsem se pořád díval, co se to tam v&#160;koutku choulí, cosi povědomého, a&#160;on to mladý Bartoš.“</p>
			<p class="MLP_text ParaOverride-1">„Hm,“ udělala Zuzička a&#160;štrejchla o&#160;mne pohledem jako po balvanu obrostlém lišejníkem. Ale teď nešlo o&#160;Zuzičku, teď šlo o&#160;mne a&#160;profesora Zarašovského ve Spáleném, dříve Brennstadtu, v&#160;přihnanství, v&#160;nových poměrech. A&#160;já jsem v&#160;tu chvíli pochopil, že od něj, přestože je vědoucí, nebezpečí nehrozí.</p>
			<p class="MLP_text ParaOverride-1">„Na zdraví, pane profesore!“</p>
			<p class="MLP_text ParaOverride-1">„Ať to všichni přežijeme, Toníku!“ řekl pan profesor. „Určitě to není na věčné časy…“</p>
			<p class="MLP_text ParaOverride-1">Takto pěkně nám začal pobyt ve Spáleném. Pili jsme čerstvou slivovici přihnaného pana Rause a&#160;vyhnaného pana rasa v&#160;útulné rasovně. Bylo tu teplo, zatímco venku šustil podzimní chlad. Mohli jsme vypadat jako skupinka bezstarostných lidiček rozjařených kořalkou. Zvenku. Uvnitř sídlila úzkost; úzkost lidí zbavených domova, vržených do zimy, bez představy o&#160;tom, co přinesou následující dny. Zatím, v&#160;tuto chvíli, to není nejhorší…</p>
			<p class="MLP_text ParaOverride-1">Jako poslední, zrzavá kočko Mňau, se dostavil pan Frost. Při tom běhu jsem neměl příležitost prohodit s&#160;ním jediné slovíčko, každý si hleděl svého, byl to bezhlavý úprk, ale teď jsme na seznamovacím večírku. Nejdřív se udělala ve dveřích škvírka, pak se otevřely ze čtvrtiny, útlý človíček by už mohl proklouznout, jenže by nesměl mít na zádech ruksak. Pan Frost musel aspoň napůl otevřít.</p>
			<p class="MLP_text ParaOverride-1">„G-guten A-a-a-,“ zašeptal, ale honem se opravil: „T-t-tóbry f-f-f-féčeh.“ To bylo všechno. Pan Frost toho nikdy moc nenamluvil. Asi proto, že mu to moc nešlo ani česky, ani německy. Jenom ve chvílích zoufalství řval bez koktání: „Gé, géé, GÉÉÉ!“ a&#160;třískal proutkem v&#160;pravé ruce o&#160;levou dlaň, až mu zčervenala a&#160;natekla. Učil mě houslím, ale úspěšní jsme nebyli. Nic mě nenaučil a&#160;já dobře vím, že to nebylo jeho pedagogickým neumětelstvím. Chodíval ve čtvrtek ve čtyři a&#160;míval na hlavě rádiovku s&#160;anténkou. Také dnes měl na hlavě rádiovku s&#160;anténkou. Na zádech ve vybledlém ruksaku nosil akordeon, svoje úžasné housle zaklapnuté v&#160;černém pouzdře držíval křečovitě za rukojeť, až mu klouby zbělely. Připadá mi elegantnější nosit futrál s&#160;houslemi pod paží. Jenže pan Frost postrádal jakoukoli eleganci. Chodil zbrkle, často zakopával o&#160;drobné překážky, ale nikdy neupadl, aby nepoškodil nástroje. Jak byla koktavá jeho chůze, tak zadrhával v&#160;mluveném projevu. Jakmile však popadl kterýkoli z&#160;nástrojů, stal se z&#160;něj docela jiný člověk. Jakmile sáhl na housle, vyrostl a&#160;hlava se mu ztrácela v&#160;oblacích; když hrál na harmoniku, dokázal roztáhnout měch od východu k&#160;západu a&#160;celý svět udržel v&#160;náručí.</p>
			<p class="MLP_text ParaOverride-1">„Kdepak máte housle, pane Froste?“ zeptal jsem se ho, když se mu podařilo vstoupit do rasovy černé kuchyně a&#160;sundat batoh s&#160;harmonikou.</p>
			<p class="MLP_text ParaOverride-1">„K-k-k-kaputt,“ řekl a&#160;rozhodil rukama. „Kaputt.“</p>
			<p class="MLP_text ParaOverride-1">Jindy přeochotný Klápště přehlédl pana Frosta jako cosi, co pořádná kočka zahrabává. Ať si najde své místečko sám, nebo ať táhne k&#160;čertu, pomyslel si Zdenko Klápště, ochotný posloužit kdekomu, ale ne každému.</p>
			<p class="MLP_text_bez1radku_-12-0- ParaOverride-1">Nechoď tam, Kašpárku, je za rohem! Číhá na tě s&#160;paličkou, volají děti v&#160;loutkovém divadle na svého přítele, aby ho varovaly před nebezpečím. Ale Kašpárek nedbá jejich volání a&#160;jde tam, jako by je neslyšel.&#160;– Taky pan Frost šel, protože tudy vedla jeho cesta. Jenže na něj nikdo nezavolal: Tamtudy ne, pane Froste, číhají za rohem!</p>
			<p class="MLP_text ParaOverride-1">Po představení v&#160;divadle&#160;– druhé housle&#160;– dávali zrovna Carmen, odklopýtal pan Frost na druhou směnu do Orientu; v&#160;baru doprovázel Gríšu Barryho, přes den lepiče plakátů Gustava Barana, v&#160;noci zpěváka šlágrů. Pan Frost ho doprovázel na harmoniku. V&#160;baru sedělo pár párů zoufalců, pili víno a&#160;poslouchali Gríšu Barryho s&#160;panem Frostem, snad je to bavilo nebo jim bylo zatěžko se rozdělit, zvednout se už konečně a&#160;rozejít se do zákonem stvrzených manželství. Gríša Barry měl sladký hlas, zpíval právě: „Stejně jako žluté květy šafránu voní tvoje vlasy, Kristýnko…“ Nikdo netančil, páry se k&#160;sobě tulily v&#160;intimním šeru plyšových boxů a&#160;do baru Orient vstoupili Bydžovský s&#160;Kvitkem. Číšníci rázem zanechali toho, čím se zrovna zabývali, a&#160;odběhli do kanceláře pro boxery uložené v&#160;horním šuplíku šéfova psacího stolu. Kuchař zkontroloval, je-li dubový klacek na svém místě za lednicí, a&#160;za pás vetkl sekáček na maso. Skautské heslo, které si přivlastnili také pionýři&#160;– Buď připraven!&#160;–, má cosi do sebe. Kde se objeví Bydžovský s&#160;Kvitkem, kočko Mňau, jsou bdělost s&#160;ostražitostí namístě.&#160;– Objednali si po velkém rumu.</p>
			<p class="MLP_text ParaOverride-1">„Le, Bydžovsky, stary Frost tu hraje na harmonyku,“ řekl Kvitko.</p>
			<p class="MLP_text ParaOverride-1">„Fakt, Kvitko. Fajně hraje stary Frost. Jak to, že něni v&#160;rajchu odsunuty?“</p>
			<p class="MLP_text ParaOverride-1">„Bo tu hraje v&#160;Orienče po česky.“</p>
			<p class="MLP_text ParaOverride-1">„Čemu něhraje na husle stary Frost, Kvitko?“</p>
			<p class="MLP_text ParaOverride-1">„Bo hraje na harmonyku. Němože hrač na obojo vraz.“</p>
			<p class="MLP_text ParaOverride-1">„Němože? Muh by to vyskušač,“ řekl Bydžovský a&#160;v&#160;očích mu blýsklo.</p>
			<p class="MLP_text ParaOverride-1">„To by muh,“ souhlasil Kvitko, protože Kvitko nakonec vždycky souhlasí s&#160;tím, co řekne Bydžovský, protože Bydžovský je kápo a&#160;Kvitko jeho nohsled. Vstali a&#160;odkymáceli se k&#160;pódiu. Nejdřív Bydžovský a&#160;po něm Kvitko.</p>
			<p class="MLP_text ParaOverride-1">„Stul pysk, cype!“ poručil kápo Gríšovi Barrymu a&#160;sáhl po panu Frostovi, za ramena ho pozvedl do stoje spatného. „Kaj maš husle, cype?“ zeptal se zdvořile.</p>
			<p class="MLP_text ParaOverride-1">Vyděšený pan Frost ze sebe nedokázal vypravit jedinou slabiku.</p>
			<p class="MLP_text ParaOverride-1">„Vytahni husle a&#160;zahraj nam na husle aji na harmonyku vraz. Už troubějí, už troubějí na horách jeleni! A&#160;ten cyp može zpivač.“</p>
			<p class="MLP_text ParaOverride-1">„A-a-aber…“ řekl pan Frost a&#160;hned se opravil: „A-a ale…“</p>
			<p class="MLP_text ParaOverride-1">Jenže v&#160;tu chvíli se Gríša Barry z&#160;barového zpěváka proměnil v&#160;lepiče plakátů Gustava Barana s&#160;rukama vytrénovanýma lepením a&#160;jednu Bydžovskému vlepil. A&#160;už tu stáli číšníci s&#160;boxery navlečenými a&#160;kuchař s&#160;bílou čepicí svíral v&#160;jedné ruce hůl a&#160;v&#160;druhé sekáček.</p>
			<p class="MLP_text ParaOverride-1">„Dobre, dobre, synci,“ řekl Bydžovský a&#160;ustoupil o&#160;krok. „Nic, nic…“</p>
			<p class="MLP_text ParaOverride-1">„Platim dva velke rumy,“ zahalekal Kvitko. „Fajny bar, hevaj v&#160;Orienče.“</p>
			<p class="MLP_text ParaOverride-1">„Dvě stovky!“ zformuloval vrchní nehorázný požadavek, aniž brvou pohnul. „To máte, chlapci, i&#160;s&#160;rámusenkou!“</p>
			<p class="MLP_text ParaOverride-1">Kvitko taky bez mrknutí vylovil z&#160;prkenice dvě stovky a&#160;položil je na dlaň vyztuženou železem. Oba šprýmaři vycouvali do tmy.</p>
			<p class="MLP_text ParaOverride-1">Když potom pan Frost s&#160;harmonikou na zádech a&#160;s&#160;houslemi v&#160;ruce klopýtal nad ránem domů, čekali na něj féroví synci za mostem.&#160;– Nechoď tam, Kašpárku, jsou za rohem!&#160;– Vytrhli mu housličky z&#160;ruky, vyndali je z&#160;futrálu a&#160;rozbili napadrť o&#160;rádiovku s&#160;anténkou…</p>
			<p class="MLP_text_bez1radku_-12-0- ParaOverride-1">Lidé, Mňau, jsou ve své zášti vynalézaví a&#160;neúprosní. Tohle vy, kočky, sotva pochopíte, něco takového se vám sotva vleze do hlavy.</p>
			<p class="MLP_text ParaOverride-1">„Tož nám něco zahrajte na tu harmoniku,“ požádala pana Frosta Klára Clarissima a&#160;uvolnila mu židli. Pan Frost vytáhl z&#160;pouzdra vystlaného červeným sametem akordeon značky Liedl vykládaný bílou perletí a&#160;řekl:</p>
			<p class="MLP_text ParaOverride-1">„R-r-rád.“ Navlíkl na sebe kšandy a&#160;roztáhl měch. Pan Frost dokáže roztáhnout měch od východu k&#160;západu a&#160;celý svět udrží v&#160;náručí. Seznamovací večírek v&#160;rasovně získal další rozměr. Za chvíli se už zpívalo, výskalo a&#160;tančilo… Ani jsme se ho nezeptali, jak přišel k&#160;takové pěkné harmonice. Ve Spáleném Brennstadtu se našlo věcí!</p>
			<p class="MLP_text ParaOverride-1">Veselili jsme se do chvíle, než přiběhl vyděšený Vladislávek. Nikdo totiž, ani jeho otec, nepostřehl, že odběhl s&#160;flaškou a&#160;vrací se s&#160;prázdnýma rukama zčervenalýma pobytem ve studené vodě. Slzy jako hrachy se mu koulely po tvářích, mezi vzlyky vyrážel naléhavou výzvu:</p>
			<p class="MLP_text ParaOverride-1">„Yby, yby! Pote šeci! Bateuku!“</p>
			<p class="MLP_text ParaOverride-1">Vladislávkovi bylo líto, že zlatí kapři v&#160;kašně mají hlad a&#160;rohlíky už došly. Slivovice kapala kap, kap, a&#160;chvílemi i&#160;čúrkem tekla, bylo jí dost i&#160;pro hladové ryby. Když kapři vyplavali břichy vzhůru na hladinu a&#160;dloubání prstem se jich netýkalo, přiběhl Vladislávek do rasovny s&#160;pláčem.</p>
			<p class="MLP_text ParaOverride-1">Shromáždili jsme se kolem kašny a&#160;pan Raus na tu zkázu posvítil baterkou. Stáli jsme tiše a&#160;dívali se na bílá břicha zlatých kaprů. Náhle vykřikl páv a&#160;k&#160;němu se přidali ostatní. Nebude to polnice, jednou nás svolá k&#160;poslednímu soudu pokřik pávů. Teprve pak zadují andělé do andělských trub. Vladislávek pochopil, že konec zlatých kaprů způsobil svojí dobrou vůlí, a&#160;dal se do vzlykotu.</p>
			<p class="MLP_text ParaOverride-1">„Krásná smrt, to se musí nechat,“ usmál se pan Raus, jako by těm oněmělým němým tvářím trošku záviděl. Pohladil Vladislávka po vlasech, a&#160;chlapec se znovu rozřehnil. Měl smích i&#160;pláč v&#160;jednom pytlíčku.</p>
			<p class="MLP_text ParaOverride-1">„Objevil jsem po panu Vinz.&#160;Tlachovi zapomenutou flašku,“ řekl profesor Zarašovský, „jmenuje se Hennessy a&#160;je jí smutno samotné.“</p>
			<p class="MLP_text ParaOverride-1">Ještě si dost dobře pamatuju, drahá Mňau, jak jsme vystupovali po schodech do vily, po nekonečném schodišti, na jehož zábradlí dřepěli temní pávi, jako by tam byli rafinovaným architektem vkomponováni. Nekřičeli, jenom se na nás dívali. Probudil jsem se na řetězech v&#160;řetězárně s&#160;hlavou bolavou a&#160;se Saharou v&#160;ústech.</p>
		</div>
</body>
</html>