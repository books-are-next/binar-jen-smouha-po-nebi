<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">XVI</p>
			<p class="MLP_text_bez1radku ParaOverride-1">Te<a id="_idTextAnchor015"></a>ď dávej pozor, Mňau, pohádka začíná.</p>
			<p class="MLP_text ParaOverride-1">Skřivánek je hrouda s&#160;křidélky a&#160;s&#160;čímsi vytrvalým v&#160;hrdle; vzlétne jak vystřelený z&#160;praku a&#160;cvrliká a&#160;cvrliká, až se procvrlikal do čítanek. Už naši předkové si ho oblíbili a&#160;my, kteří se občas zatouláme do polí, ho taky máme rádi. Jenže skřivánek je tažný pták, zimuje ve Středomoří a&#160;tam ho lapou do sítí. V&#160;Itálii prý je vyhledávanou lahůdkou.</p>
			<p class="MLP_text ParaOverride-1">Klára Clarissima mě pozvala na kávu. Našel jsem ji na internetu. V&#160;neděli odpoledne budeš, Mňau, sama doma. Hlídej dobře, hlavně dřevo na stavbu věže. Zlodějům vyškrábej oči. Klára bydlí na zámku. Na svém zámku! Však to taky trvalo, než jí ho vrátili. Psali o&#160;tom v&#160;novinách, v&#160;televizi se to přemílalo. Naštěstí měla šikovnou právničku, bez ní by ostrouhala kolečka. Teprve ze sdělovacích prostředků jsem se dozvěděl, že moje přítelkyně, švarná šenkýřka Klára Clarissima je hraběnka. I&#160;tenkrát ve Spáleném byla hraběnkou, ale nikomu to neřekla. To právnické děvče, které zámek pro Kláru od státu vyhandrkovalo, se jmenuje Věra Mucišková-Johnson. Dcera básníka a&#160;krasobruslaře Miloše Mucišky a&#160;jeho manželky Soni, provdaná za amerického vibrafonistu Johna Johnsona, bytem v&#160;Praze, moje předpotopní žákyně. Naučil jsem ji docela obstojně nakreslit prasátko, ale jí to nikdy k&#160;ničemu nebylo.</p>
			<p class="MLP_text ParaOverride-1">Neměli jsme tenkrát ve Spáleném tušení, že Klára Clarissima pochází z&#160;pobělohorské šlechty původem z&#160;Itálie a&#160;že jim patřil zámek na Moravě, nemám to k&#160;ní daleko, nějaké rybníky a&#160;hektary, ne-li čtvereční kilometry lesů. Hraběnka v&#160;ušance, s&#160;kýblem vody a&#160;hadrem na podlahu, za pípami v&#160;nálevně…</p>
			<p class="MLP_text ParaOverride-1">Seděli jsme pod slunečníkem u&#160;zahradníkova domku, kde se Klára ubytovala, protože byl útulnější než zámecké komnaty, pili jsme kávu a&#160;dívali se na barokní sochy na zámecké terase; potřebovaly by do restaurace.</p>
			<p class="MLP_text ParaOverride-1">„Ještěže mi vrátili taky lesíček. Pár hektarů jsem prodala, aby bylo na opravy chatrče. A&#160;ten vykuk stromy sakum pikum vykácel. Vydělal stokrát víc, než mi zaplatil.“</p>
			<p class="MLP_text ParaOverride-1">Byla z&#160;Kláry pěkná šedovlasá dáma, babička bez vnoučátek, nikdy se nevdala, ve Spáleném se pro ni žádný nenašel. Teď jsem si uvědomil, že byla hraběnkou vždycky. I&#160;v&#160;teplácích, s&#160;ušankou na hlavě byla hraběnkou. A&#160;my ve Spáleném jsme to nevěděli, nechápali jsme její noblesu.&#160;– Všechno zdědí synovci a&#160;neteře ze Šlesvicka-Holštýnska a&#160;z&#160;Paraguaye. Probrali jsme, co se pro­brat dalo, takže ti teď, Mňau, mohu vyprávět, co se přihodilo ve Spáleném, ačkoli jsme tam už s&#160;Růženkou nebyli.</p>
			<p class="MLP_text ParaOverride-1">Za dva dny po našem zmizení se u&#160;Švarné šenkýřky objevila vojenská lítačka vedená poručíkem. Klára jim řekla, že jsem se 31.&#160;července opil jako rekrut a&#160;1.&#160;srpna odjel s&#160;povolávacím rozkazem v&#160;kapse na vojnu. O&#160;tom, že se mnou odjela i&#160;Růženka, pomlčela. Lítačka navštívila ještě Zdenko Klápště na radnici, ale dlouho se tam nezdrželi, déle pobyli ve vile u&#160;řetězárny. Jak to uvnitř vypadá, zjistila Klára ještě téhož dne. Přijeli si pro ni ke Švarné šenkýřce dva silní mužové středního věku a&#160;odvezli ji autem, zpátky se vracela až za svítání pěšky. Chtěli vědět, co o&#160;mně ví, všechno, všechno, všechno: třeba co mi chutná a&#160;co ne, jaké mám číslo nohy a&#160;která je moje oblíbená barva ponožek. Nad ránem jí učinili nabídku: budou ji mít rádi, pokud je bude informovat o&#160;všem, co zaslechne v&#160;hospodě od opilých i&#160;střízlivých. Jinak by se mohla ocitnout v&#160;řetězárně a&#160;chřestit řetězy ve výstupní kontrole, je tam volné místo po Zuzičce Zarašovské. Měli pravdu, koncem září nastoupila Klára Clarissima v&#160;řetězárně a&#160;švarnou šenkýřkou se&#160;stala – Soňa Mucišková. Muži ve vile u&#160;řetězárny ji měli rádi a&#160;její dcerka Věrka mohla studovat.</p>
			<p class="MLP_text ParaOverride-1">„Ještě že tak,“ zasmála se hraběnka, „kdo by mi vysoudil, co mi náleží? Šikovné děvče, tahle Věrka Mucišková.“</p>
			<p class="MLP_text ParaOverride-1">„Mělas pak od nich pokoj?“</p>
			<p class="MLP_text ParaOverride-1">„Jo. Vůbec mi to nevadilo, člověk si zvykne i&#160;na řetězy. Tam jsem se dočkala převratu.“&#160;– Klára mi vyprávěla, jak to bylo s&#160;ostatními vylosovanými nepřáteli lidu ve Spáleném. Pan Frost ani profesor Zarašovský se už nevrátili, jejich stopa končí v&#160;policejním automobilu. Vladislávka Rause strčili do blázince, Klára ho vypátrala v&#160;Kroměříži, tam se musel potkat s&#160;mojí maminkou. Rozjela se za ním, ale k&#160;Vladislávkovi ji nepustili, protože není jeho příbuznou. Nevíme, jestli se Vladislávek řehtal i&#160;v&#160;blázinci.</p>
			<p class="MLP_text ParaOverride-1">„A&#160;co Klápště?“</p>
			<p class="MLP_text ParaOverride-1">„Dočkal se penze jako tajemník na radnici, oblékl si šedý plášť a&#160;odešel na ryby. Jestli neumřel, je pořád ještě s&#160;prutem u&#160;vody.“</p>
			<p class="MLP_text ParaOverride-1">„Zbývá základ státu, Muciškovi.“</p>
			<p class="MLP_text ParaOverride-1">„Pes Dulina se zatoulal a&#160;už se nevrátil. Krasobruslař se stal starostou, vydal sbírku básní Chléb a&#160;mír, dostal Státní cenu Klementa Gottwalda, popadl Soňu a&#160;zmizel s&#160;ní v&#160;Praze. Každý rok pak vydával jednu pitomost za druhou, než zmizel docela i&#160;se Soňou na básnickém zámku Dobříši v&#160;hladomorně. Věrka se po studiích vrátila do Spáleného, v&#160;řetězárně bylo volné místo podnikové právničky. Teď má advokátní kancelář v&#160;krajském městě,“ uzavřela Klára.</p>
			<p class="MLP_text ParaOverride-1">Na Růženčinu rodinu jsem se Kláry neptal. Vím, že bratři krkavci se kamsi rozletěli, o&#160;rodičích nevím zhola nic. První dny po převratu, když jsem přijel do Spáleného, zašel jsem do jejich domku, ale ten zeje dodnes prázdnotou, okna vybitá, průvan se tam prohání, v&#160;předsíni na hřebíku visí bič. Na zdi v&#160;kuchyni tehdy ještě visel obraz svatého Antonína, vyhublého světce s&#160;růžovým prasátkem, v&#160;pozadí poušť a&#160;pyramidy. Už tam nevisí, byl ukraden. Nekradou jenom Cikáni, také my, gádžové, někdy krademe.&#160;– Pověsil jsem si Antonína v&#160;ložnici, když se probudím, abych na něj viděl.</p>
			<p class="MLP_text ParaOverride-1">Ještě bych rád věděl, co se stalo s&#160;mým spolužákem Bydžovským a&#160;s&#160;jeho nohsledem Kvitkem. Ve Spáleném jsem se s&#160;nimi dodnes nepotkal. Ani Klára o&#160;nich nevěděla, jako by se po nich slehla zem.&#160;– A&#160;Poradce?</p>
			<p class="MLP_text ParaOverride-1">„Nevíš, Kláro, co se stalo s&#160;Poradcem?“</p>
			<p class="MLP_text ParaOverride-1">„S&#160;Poradcem? S&#160;jakým Poradcem?“</p>
			<p class="MLP_text ParaOverride-1">„Nejdřív byl Komandýr, Poradce až pak…“</p>
			<p class="MLP_text ParaOverride-1">„Komandýr? Poradce? O&#160;čem to mluvíš?“</p>
			<p class="MLP_text ParaOverride-1">„Asi máš pravdu, Kláro Clarissimo, asi to byl přelud, výmysl… Jen aby se nevrátil!“</p>
			<p class="MLP_text ParaOverride-1">„Nestraš!“ řekla Klára a&#160;vstala od stolu. Takto dávají hraběnky najevo, že návštěva je u&#160;konce.</p>
			<p class="MLP_text ParaOverride-1">Doma na mne čekal vzkaz na záznamníku od jakéhosi Mrkvičky. Mám prý mu zavolat, nejlíp v&#160;podvečer, přes den má spoustu lítání. Anebo na mobil kdykoli, ten má pořád v&#160;kapse. Kvůli věži.</p>
			<p class="MLP_text_bez1radku_-12-0- ParaOverride-1">Lučištník jsem mizerný, Mňau, a&#160;nijak mě to nemrzí. Už jako dítě jsem byl špatný střelec, šíp mi klouzal z&#160;prstů, ještě než se mi podařilo napnout tětivu. Proč se mi zdálo zrovna o&#160;lukostřelbě?</p>
			<p class="MLP_text ParaOverride-1">V&#160;dnešním snu jsem neměl na sobě nic jiného než toulec s&#160;šípy, v&#160;ruce jasanový luk s&#160;uvolněnou tětivou, bezradný bič; vypadal jsem jako přestárlý, degenerovaný amorek. Okaté děvče s&#160;ještěrkou se mi smálo a&#160;ještěrka se také smála, jako bych byl zdařilý kreslený vtip. „Nemohl byste zastřelit mou ještěrku?“&#160;– „Takové milé zvířátko?“&#160;– „Ať ji venčím, jak ji venčím, nemohu ji vyvenčit. Doma udělá hned u&#160;dveří loužičku. Není to na zabití?“&#160;– Rád bych jí vyhověl, ale neměl jsem dost rukou, protože jsem musel schovávat ohanbí. Raději jsem utekl.&#160;– „Koupaliště je na druhou stranu!“ volala za mnou a&#160;nepřestávala se smát. Smála se i&#160;její nezbedná ještěrka. Šípy se v&#160;toulci natřásaly, chrastily. Minul jsem koupaliště a&#160;doběhl na liduprázdné náměstí, jenom tramvaj jednička se zvolna a&#160;neslyšně ubírala po úhlo­příčce náměstím. Na střeše seděl Vladislávek Raus, řehtal se jako vždycky a&#160;volal: „Eyjafjallajökull! Eyjafjallajökull!“ Taky jsem na něj zavolal: „Eyjafjallajökull,“ ale jenom jednou. Rázem bylo náměstí plné, tramvaj s&#160;Vladislávkem zmizela v&#160;davu. Bylo mi trapně, všichni ve svátečním, jenom já nahý.&#160;– Propadl jsem se studem do hlubiny k&#160;havířům. Všichni byli nazí a&#160;mně se ulevilo. Jenže havíři odložili lopaty, zastavili těžební stroje, utvořili kolem mne kruh, smáli se, prsty na mě ukazovali… Zjistil jsem, čemu se smějí: už jsem nebyl nahý, měl jsem na sobě smoking s&#160;bílou vázankou, na nohou bílé tenisky.&#160;– „A&#160;ven!“ zvolal štajgr, taky nahý, na hlavě červenou přílbu s&#160;lampou a&#160;pinďoura měl ve futrálu jako pyšný domorodec z&#160;Papuy-No­vé Guineje. Vyběhl jsem z&#160;šachty rovnou do náruče dvěma profesorům&#160;– pradějin a&#160;selektivní informatiky. „Za tohle budeš pykati!“ řekli profesoři, prahistorik mi začal kroutit nosem, zatímco druhý mi držel ruce. „Nechte ho! Je nevinný!“ volala z&#160;koruny lípy Růženka zruměnělá zlostí. „Pořád musíte někoho popravovat! Je to můj manžel před Bohem i&#160;před lidmi!“ Profesoři mě pustili a&#160;ten s&#160;bradavicí se dokonce omluvil, ale jenom Růžence. „Kde máš bundu, truhlíku?“ zeptala se Růženka s&#160;obavami. „Ať se mi nenastydneš.“&#160;– Ano, kde mám bundu? Vězel jsem v&#160;nočním tričku s&#160;nápisem DOBROU NOC! na hrudi. Nohy jsem měl nepatřičně chlupaté. „Myju si ruce!“ řekla Růženka, slezla z&#160;lípy a&#160;odebrala se do kabinetu pro učební pomůcky: rovnostranný trojúhelník, kružidlo a&#160;barevné křídy. Opět se mě zmocnili profesoři a&#160;vlekli na popraviště, špičkami nohou jsem škrtal o&#160;dlažbu. Přivázali mě povříslem ke stromu s&#160;ufidlanými větvemi, vůkol plné tribuny, zástupy skandovaly: „Kebab! Kebab! Kebab!“ Zavřel jsem oči a&#160;uviděl švadronu lučištníků připravených k&#160;palbě. Stáli proti mně, mířili mi do očí. Sto dvacet jich bylo a&#160;chřípí se jim chvěla dychtivostí. „Oheň!“ zavelel podporučík a sto dvacet opeřených šípů s&#160;ocelovými hroty vyrazilo proti mně. Letěly zvolna, odhodlaně, seřadily se do dvojstupu, šedesát a&#160;šedesát, jeden za druhým, nepředbíhaly se, prolítly mi očima a&#160;mozkem, na druhé straně hlavy vylítly a&#160;spadly na zem. Ležela jich tam pěkná hromádka. Ani jsem je nestačil posbírat.</p>
			<p class="MLP_text ParaOverride-1">Nediv se, Mňau, že mě bolí hlava ještě teď.</p>
			<p class="MLP_text_bez1radku_-12-0- ParaOverride-1">Za polem slunečnic jsme uviděli červené střechy a&#160;věž kostela, moderní, s&#160;obdélníkovým půdorysem, zvon zavěšený v&#160;železné kleci na vrcholu, nad klecí dřevěný kříž. Domy pod červenými střechami byly bílé. Nad věží kroužili dva ptáci, proti slunci nebylo možné určit, jakou mají barvu a&#160;jak jsou velicí, podle tvaru těla a&#160;způsobu letu to mohli být krkavci. Polní cesta ústila do silnice. Zaslechli jsme auto a&#160;už se nemuseli schovávat, a&#160;za ním další a&#160;taky v&#160;protisměru jela auta jedno za druhým. Byla jiná než ve Spáleném, jiných značek, větší a&#160;nablýskanější. Žádné si nás nevšimlo, nikdo nezastavil. Ignoroval nás i&#160;bílý brouk s&#160;nápisem Gendarmerie, plný četníků. Tak jsme došli na počátek úpravného městečka. Když jsme si na ceduli u&#160;silnice přečetli, jak se město jmenuje, podívali jsme se na sebe jako spadlí z&#160;nebe. Jako bychom nemohli pochopit, co ta dvě slova znamenají. Pak jsme se dali do smíchu. Smáli jsme se jako blázni, řehtali se jako Vladislávek Raus. Na ceduli bylo napsáno: NEU BRENNSTADT.</p>
			<p class="MLP_text ParaOverride-1">Nejdřív jsme šli podél drátěného plotu kolem pečlivě poskládaných prken různé tloušťky a&#160;velikosti, kolem trámků a&#160;trámů, kolem parkoviště plného osobních aut u&#160;nízké tovární haly, na které byl nápis…&#160;– A&#160;tu jsme se s&#160;Růženkou zase na sebe podívali v&#160;bezmezném údivu: VINZ.&#160;TLACH&#160;– MÖBELFABRIK.</p>
			<p class="MLP_text ParaOverride-1">Copak se dá něčemu takovému uvěřit? To není možné, to se nám jenom zdá, to není pravda… Nevěříš, Mňau? Můžeš si tam zajet, není to zas tak daleko.</p>
			<p class="MLP_text ParaOverride-1">Městečko bylo nové, postavené před nemnoha lety a&#160;z&#160;jedné vody. Domy sice nebyly stejné, lišily se tvarem a&#160;velikostí, počtem pater a&#160;oken, druhem kytek za okny a&#160;v&#160;zahradách, ale jako by je vymyslel jeden architekt. Všude plno zeleně, zametené chodníky, mladé lípy podél hlavní ulice. Uprostřed náměstí kašna se zlatými kapry a&#160;Bohorodička s&#160;dítětem v&#160;náručí na pískovcovém sloupu; na náměstí radnice, banka, cukrárna, obchody se vším možným. A&#160;pak jsme uviděli knihkupectví HERMANN BÜCHLER BÜCHER a&#160;hostinec ZU HÜBSCHER WIRTIN:</p>
			<p class="MLP_text ParaOverride-1">„Kam jsme se to dostali?“</p>
			<p class="MLP_text ParaOverride-1">„Ze Spáleného do Spáleného,“ smála se Růženka.</p>
			<p class="MLP_text ParaOverride-1">Určitě jsme vypadali jinak než lidé v&#160;ulicích a&#160;na náměstí, odlišně. Vedle úhledných, pěkně oblečených a&#160;vymydlených obyvatel jsme vyhlíželi jako trempíři v&#160;nádražní hospodě v&#160;neděli večer. Ale žádný z&#160;místních nedal najevo ani kosým pohledem údiv nebo opovržení. Nevšímali si nás ani četníci, když jsme seděli na okraji kašny a&#160;namáčeli si ruce ve vodě.</p>
			<p class="MLP_text ParaOverride-1">„Co budeme dělat?“</p>
			<p class="MLP_text ParaOverride-1">„Půjdem se pomodlit,“ řekla Růženka. „Pán Bůh stál při nás, musíme mu poděkovat.“</p>
			<p class="MLP_text ParaOverride-1">Kostel nebyl starší než to městečko, moderna zvenku i&#160;uvnitř, zasvěcený svatému Antonínu opatovi, ochránci zvířátek. Světec tam stál dřevěný, nestylově barokní, bez pravé ruky. Dal jsem ji Vladislávkovi k&#160;narozeninám, teď je s&#160;ním v&#160;blázinci, pokud mu ji někdo nesebral.</p>
			<p class="MLP_text ParaOverride-1">Z&#160;kostela jsme zamířili na radnici, vydat se světské moci. Měl jsem naučenou větu sestavenou podle česko-německého slovníku.</p>
			<p class="MLP_text ParaOverride-1">„Vir laufen, vir vilen blajben hír, vir nicht vilen curyk!“ řekl jsem člověkovi, který seděl v&#160;prosklené kukani vedle schodiště. Odpověděl cosi s&#160;úsměvem, ale německy. Taky jsme se na něj usmáli a&#160;krčili bezradně rameny. Naše příprava na útěk byla trestuhodně nedostatečná.</p>
			<p class="MLP_text ParaOverride-1">„Moment,“ řekl člověk za sklem téměř česky a&#160;zvedl telefon. Když domluvil, ukázal na lavici vedle kukaně. Chvíli jsme seděli a&#160;hleděli před sebe, naše batohy ležely na zemi vedle nás a&#160;vypadaly nepatřičně na vypulírovaných kachličkách. Dívali jsme se před sebe a&#160;nevěděli, co bychom si řekli. Vzal jsem Růženku za ruku a&#160;držel se jí, taky Růženka se mě držela za ruku, jako bychom se oba topili. Na to jsme nepomysleli, když jsme se rozhodli utéct, když se nám útěk za pomoci vojína Šiguta a&#160;zázraku podařil. Ani když jsme vykračovali podél slunečnic, nás nenapadlo, co bude dál. Teprve teď, na radnici v&#160;Neu Brennstadtu jsme si uvědomili, že nevíme, kam se ženeme a&#160;co tam chceme… Topili jsme se v&#160;nablýskaných kachličkách a&#160;zachraňovali se navzájem, polykali andělíčky. Po chvíli se ozvaly na schodišti rozvážné kroky. Sestupoval k&#160;nám starý pán s&#160;pleší a&#160;bílým plnovousem, v&#160;tmavém obleku, pod krkem znaveného motýla s&#160;puntíky.</p>
			<p class="MLP_text ParaOverride-1">„To jsou k&#160;nám hosté,“ řekl česky. „Vítejte v&#160;Neu Brennstadt!“&#160;– Na jeho výslovnosti bylo poznat, že nemluví mateřským jazykem, ale čert vzal výslovnost, bylo mu rozumět! Připadal nám jako anděl sestupující shůry. „Půjdeme raději do hospody, co vy na to?“</p>
			<p class="MLP_text ParaOverride-1">„Ano.“ Řekli bychom ano, i&#160;kdyby nám oznámil, že půjdeme do šatlavy, ale hospoda je přece jenom lepší.&#160;– Byl to pan starosta a&#160;zavedl nás do hostince Zu hübscher Wirtin na protější straně náměstí.</p>
			<p class="MLP_text ParaOverride-1">Hostinec patřil postarší dámě s&#160;namodralými šedinami, přišla přivítat pana starostu osobně. Vzpomněl jsem si na původní vývěsní štít Švarné šenkýřky ze Spáleného, na jméno, které se psalo jinak, než by člověk předpokládal, proto jsem si je zapamatoval: Johanna Klajn.</p>
			<p class="MLP_text ParaOverride-1">„Johanna Klajn,“ řekl jsem nahlas.</p>
			<p class="MLP_text ParaOverride-1">„Trefa!“ řekla ta dáma taky česky.</p>
			<p class="MLP_text ParaOverride-1">A&#160;tak jsme se, Mňau, ocitli v&#160;Novém Spáleném, jen se tu mluvilo jinak a&#160;místo březových košťat pili jsme Schwechater&#160;– taky nic moc, ale guláš byl jako od Kláry. Dobrá hospoda se pozná podle guláše. Byl to dobrý guláš. A&#160;ten plešatý pan starosta byl knihkupec a&#160;jmenoval se Hermann Büchler, rodák ze Spáleného Brennstadtu. Žena Hildegard mu před pěti lety zemřela a&#160;děti se rozutekly do světa už dávno. Ocitli jsme se mezi vyhnanci. Našinci je vyhnali z&#160;jejich domovů. Měli by nás kvůli tomu nemít rádi a&#160;někteří nás rádi neměli, vždyť jsme vlezli do jejich postelí a&#160;cpali se jejich uzeným, povidly a&#160;hrachem… Přijali nás tu mezi sebe se vší důstojností, jako krajany. Chtěli vědět, jak to dnes v&#160;jejich starém Brennstadtu vypadá. Moc potěšující zprávy jsme pro ně neměli. Nejvíc je rmoutil rozbitý kostel a&#160;domobranný gardista na místě morového sloupu. A&#160;já jsem si uvědomil, jaká křivda se jim stala, že byli vyhnáni ze svého domova do ciziny. Ale copak jsem já někoho vyhnal? Vždyť i&#160;nás dva vlastně našinci vyhnali… A&#160;taky jsem si uvědomil, že i&#160;v&#160;cizině se dá žít.</p>
			<p class="MLP_text ParaOverride-1">Pohádky nemohou být příliš dlouhé, Mňau, vezmeme to zkrátka:</p>
			<p class="MLP_text ParaOverride-1">Johanna Klajn nás ubytovala ve svém hostinci v&#160;patře; každému přidělila pokoj na opačném konci chodby, i&#160;když jsme se zpěčovali, že si vystačíme s&#160;jedním, jenže jak by to vypadalo, říkala Johanna Klajn, když nejsme manželé. Pan Büchler nás zavezl do Vídně na cizineckou policii, požádat o&#160;povolení k&#160;pobytu. Vyřídil to za nás, jenom jsme se podepsali na několik papírů a&#160;úředníci s&#160;úředními obličeji nás nespolkli, dali nám razítko a&#160;podali ruku. Nemuseli jsme do uprchlického tábora, o&#160;němž se vyprávěly strašidelné zkazky, pan starosta a&#160;knihkupec Hermann Büchler nás odvezl zpátky do Nového Spáleného, do nového domova, do nových dobrodružství.</p>
			<p class="MLP_text ParaOverride-1">V&#160;Neu Brennstadtu jsme se začali ohlížet po práci, abychom měli na byt a&#160;stravu, abychom nemuseli žít z&#160;podpory, o&#160;níž se zmínil pan starosta, že na ni máme nárok. Vyděsilo mě pomyšlení, že bych mohl být sociální případ se zdravýma rukama. Práci jsem našel u&#160;malíře pokojů a&#160;natěrače Siegfrieda Löfflera. Uměl říct českou větu: Ja sem Tiger! Naučil ho to dědeček. Při válečkování stěn a&#160;natírání zárubní nám počáteční jazyková bariéra nevadila, při malování se spíš hvízdá, a&#160;to nám šlo skvěle, dvojhlasně. Růženka nastoupila v&#160;továrně na nábytek Vinz.&#160;Tlacha mladšího. Výzdobnu tam sice neměli, zpočátku zametala piliny, ale po týdnu zametání jí svěřili psaní adres a&#160;lepení známek na dopisy. Tak nádherně jako má Růženka dosud nikdo známku nenalepil. Přitom jsme se učili mluvit. U&#160;lidí, Mňau, je to zapotřebí víc než u&#160;koček. Vy si vystačíte s&#160;jedním mňau a&#160;zbytek dopovíte řečí těla, zatímco my jsme bytosti upovídané, proto si moc nerozumíme, i&#160;když mluvíme stejným jazykem.</p>
			<p class="MLP_text ParaOverride-1">Ještě jsme museli završit to, co jsme si předsevzali a&#160;nestačili dokonat. Pro pořádek a&#160;taky kvůli tomu, abychom se nemuseli scházet potají, abych nad ránem nemusel ťapkat temnou chodbou z&#160;Růženčiny vyhřáté postele do své studené. Johanna Klajn byla dobrotivá, ale prudérní a&#160;my jsme byli její hosté. Pan starosta trval na tom, abychom na svatbu pozvali Růženčiny rodiče.</p>
			<p class="MLP_text ParaOverride-1">„Vdává se jejich jediná dcera, sluší se pozvat aspoň nejbližší příbuzné.“</p>
			<p class="MLP_text ParaOverride-1">„Haha!“ zasmála se Růženka. „Nejbližší příbuzné… Na cikánskou svatbu se zve celá rodina!“</p>
			<p class="MLP_text ParaOverride-1">„Skrz železnou oponu neprojde ani noha,“ řekl jsem. Přiznám se, Mňau, bez mučení, že mě představa cikánské svatby v&#160;naší situaci vyvedla z&#160;míry.</p>
			<p class="MLP_text_-0-12- ParaOverride-1">„Ať se tam někdo chytne za nos. Budou muset úředně zdůvodnit, proč jim cestu za hranice nepovolí,“ řekl pan Büchler.</p>
			<p class="MLP_dopis_bez1radku_-I- ParaOverride-1">Vaše návštěva Vaší dcery z&#160;důvodu její vlastní svatby se zamítá. Není v&#160;souladu se státními zájmy. S&#160;pozdravem Oldřich Bastl, vedoucí oddělení.</p>
			<p class="MLP_text_-12-0- ParaOverride-1">Tak to mému tchánovi Milanu Bandymu napsali z&#160;oddělení ministerstva vnitra, které mělo v&#160;referátu přidělování pasů a&#160;cestovních doložek a&#160;zamítání cest občanů do kapitalistické ciziny. Na úřední dotaz starosty městyse Neu Brennstadt Hermanna Büchlera, s&#160;jakými zájmy není cesta v&#160;souladu, odpověď nedošla.</p>
			<p class="MLP_text ParaOverride-1">Naše svatba byla skromná a&#160;krásná. Taky svědky jsme měli, to se musí, malířského mistra Siegfrieda Löfflera a&#160;majitelku hostince Johannu Klajn. Oddáni jsme byli nejdřív na radnici. Pan starosta měl na prsou znak města Neu Brennstadt&#160;– dva černé krkavce a&#160;polovinu bílého kola s&#160;šesti loukotěmi v&#160;červeném poli. Promlouval k&#160;nám jenom chvilku a&#160;pak se nás na něco zeptal.</p>
			<p class="MLP_text ParaOverride-1">„Ja!“ odpověděl jsem odhodlaně.</p>
			<p class="MLP_text ParaOverride-1">„Ja,“ špitla Růženka. A&#160;přitom jsme nevěděli, jak zněla otázka. Políbili jsme se a&#160;vyměnili si prsteny, skoro stříbrné, vymalovali a&#160;vyzametali jsme si na ně sami. Pak jsme podepsali, čemu jsme nerozuměli, a&#160;to bylo uloženo v&#160;matrice města, které tu bylo postaveno snad jenom proto, abychom se v&#160;něm zachránili. Prsteny jsme si zase sundali a&#160;chvátali do kostela. Bylo tam plno, celé Nové Spálené se přišlo podívat, jak je Růženka krásná v&#160;bílých šatech z&#160;půjčovny. Obřad v&#160;kostele byl barvitější a&#160;snad i&#160;závaznější, neboť co Bůh spojí, to by mělo držet. Voněly tam kytky a&#160;kadidlo, cinkaly zvonky, linula se varhanní hudba a&#160;zbožné prozpěvování. Zopakovali jsme své ja před knězem, opět se políbili a&#160;navlékli si prsteny už napořád.&#160;– Před kostelem na nás čekalo překvapení: sedmero krkavců, Růženčiných bratrů, nás tam zasypalo několika kilogramy rýže&#160;– pro štěstí. Kde se tu vzali? Přilétli… A&#160;jak přiletěli, tak zase odletěli.&#160;– Svatební hostinu přichystala Johanna Klajn u&#160;Švarné šenkýřky v&#160;extrovně a&#160;pak nám dovolila ulehnout v&#160;jedné posteli.</p>
			<p class="MLP_text_bez1radku_-12-0- ParaOverride-1">V&#160;Neu Brennstadtu vydávali tiskovinu s&#160;názvem Neubrennstädter Blätter. Redakce byla na radnici a&#160;pan starosta občas přispíval. Taky o&#160;naší svatbě tu byl odstaveček. Šéfem a&#160;autorem většiny článků byl učitel němčiny ze základní školy Hasi Braun, vrstevník a&#160;kamarád. Plátek to byl sympatický, dobrá učební pomůcka. Louskali jsme jej se slovníkem v&#160;ruce od první až do poslední stránky, dozvěděli jsme se, co se v&#160;našem městečku v&#160;uplynulém týdnu přihodilo a&#160;co se v&#160;nejbližší době přihodit má, a&#160;navíc jsme přitom pochytili nová slova a&#160;větné vazby. Byl tam i&#160;dětský koutek: pohádka, básnička, jednoduchá křížovka, rébus, soutěž… Výtvarná úroveň nevalná.</p>
			<p class="MLP_text ParaOverride-1">„Nakresli jim tam prasátko s&#160;kníry, truhlíku, ať to pozvedneš!“ napadlo Růženku. Mohl jsem se tu blýsknout něčím, co umím, ale zanedbávám.&#160;– Jak prostě počala má strmá cesta ke hvězdám!</p>
			<p class="MLP_text ParaOverride-1">Pustil jsem se do kreslení seriálu pro děti&#160;– jeho hrdinou bylo prasátko s&#160;kníry. Děj jsme vymýšleli s&#160;Růženkou v&#160;posteli. Děti byly nadšené a&#160;také rodiče si seriálu všimli a&#160;našli v&#160;něm zalíbení. Náklad časopejsku se zdesateronásobil, začali ho prodávat i&#160;v&#160;okresním městě Hollabrunnu. Příběhy ušmudlaného prasátka s&#160;kníry od povidel začaly bavit celý okres.</p>
			<p class="MLP_text ParaOverride-1">Jednou v&#160;neděli odpoledne pro mě přiběhla Johanna, že mám dole telefon. Dringend! Vylezl jsem z&#160;postele od Růženky, zrovna jsme vymýšleli další příběh, dobrodružnou plavbu prasátka do Země Františka Josefa na vyvrácených dveřích od chlívku a&#160;setkání s&#160;tuleni. Volal mi redaktor z&#160;celostátního deníku Der neue Kurier a&#160;cosi mi naléhavě vykládal. Věděl jsem, že mluví o&#160;praseti, ale nevěděl jsem, co mi říká, protože mluvil zbrkle a&#160;německy. A&#160;tak jsem do pauz s&#160;otazníkem, které po jeho tirádách následovaly a&#160;nechávaly mi prostor, odpovídal osvědčeným slovem, jež mi přineslo tolik štěstí: ja.&#160;– Ja, ja, ja…</p>
			<p class="MLP_text ParaOverride-1">„Wunderbar!“ zvolal ten muž z&#160;deníku Der neue Kurier a&#160;zavěsil.&#160;– Od příštího měsíce začalo vycházet prasátko s&#160;kníry v&#160;rámečku na šesté straně Kurýra a&#160;komentovalo politické dění v&#160;zemi, v&#160;Evropě, na celém světě. A&#160;na mém kontě v&#160;Rajfajzence se začaly objevovat sympatické sumy.</p>
			<p class="MLP_text ParaOverride-1">Bylo to na pováženou. Osud na nás opět kývl přívětivou rukou, museli jsme se zamyslet, co s&#160;tím. V&#160;Neu Brennstadtu se nám líbilo, lidé tu byli na nás hodní… Jenže svět je veliký, skýtá tolik možností! Přece nezůstaneme v&#160;takové díře u&#160;hranic po celý život… I&#160;když díra je to vlídná.</p>
			<p class="MLP_text ParaOverride-1">„Jste mladí, měli byste studovat!“ řekla Johanna Klajn.</p>
			<p class="MLP_text ParaOverride-1">„Nic lepšího by mě nenapadlo,“ souhlasil pan starosta. „Jeďte do Vídně na univerzitu!“</p>
			<p class="MLP_text ParaOverride-1">„U&#160;Švarné šenkýřky vám budu držet místo.“</p>
			<p class="MLP_text ParaOverride-1">Moc se nám ulevilo, zrovna tyhle dva jsme nechtěli odchodem zarmoutit, byl to jejich nápad. A&#160;nebyl vůbec špatný. Ve Vídni jsme se zapsali na Univerzitu užitého umění: Růženka na keramiku a&#160;mě zlákala&#160;– po úspěších s&#160;fousatým prasátkem&#160;– knižní grafika. V&#160;Ottakringu jsme si pronajali malý byt: pokoj, kuchyň, kabinet a&#160;sprchový kout a&#160;koupili si ojetého citroëna&#160;2CV, kačenu žluté barvy, a&#160;stali se z&#160;nás zazobaní studenti.</p>
			<p class="MLP_text ParaOverride-1">„A&#160;co děťátko, manželko má?“ zeptal jsem se Růženky jednou ráno nad vajíčkem naměkko, tyrolským špekem, sýrem a&#160;topinkou.</p>
			<p class="MLP_text ParaOverride-1">„Až dostudujem!“&#160;– Bylo tedy rozhodnuto. Až dostudujeme&#160;– je ti to jasný, Mňau?</p>
			<p class="MLP_text ParaOverride-1">Prasátko s&#160;kníry v&#160;Novém Kurýru nás živilo a&#160;šatilo nadstandardně, němčinu jsme zvládali natolik, že jsme mohli studovat. Prožívali jsme ve Vídni šťastné roky, řekl bych, Mňau, že to bylo nejšťastnější období mého života. Ve Vídni pečou dobrý chleba, prodávají skvělé víno a&#160;lidé jsou tu veselí. Jezdili jsme na kole, koupali se ve Starém Dunaji, houpali se v&#160;Prátru a&#160;lyžovali v&#160;Alpách. A&#160;taky studovali. Uvědomoval jsem si, kolik toho ještě neumím, jak nehorázná to byla drzost začít publikovat. Ani ruku jsem neuměl pořádně nakreslit, vždyť prase má přece kopýtka! Pilně jsem kreslil a&#160;kreslil, abych nezůstal trčet v&#160;Novém Kurýru s&#160;politicky orientovaným prasátkem. Protože jsem tomu člověkovi, který mi jednou v&#160;neděli odpoledne zavolal do Neu Brennstadtu a&#160;já mu nerozuměl, odkýval nedůstojné podmínky, které mne zotročily. Moje prasátko se v&#160;novinách nechovalo tak, jak bych já chtěl, ale říkalo to, co mu nařídili v&#160;redakci. Řekl jsem Růžence, že až dostudujeme, smlouvu vypovím.</p>
			<p class="MLP_text ParaOverride-1">„Až dostudujem, budeme mít děťátko…“ slíbila mi Růženka.</p>
		</div>
</body>
</html>