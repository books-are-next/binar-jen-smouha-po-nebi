<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jen_smouha_po_nebi-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="jen_smouha_po_nebi-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">XV</p>
			<p class="MLP_text_bez1radku ParaOverride-1">Byla to solidní loď&#160;– z&#160;ušlechtilého dřeva, tři piráti na palubě: Pankrác, Servác a&#160;Bonifác. Na stožáru se třepetala<a id="_idTextAnchor014"></a> černá vlajka s&#160;bílou lebkou a&#160;zkříženými hnáty. Ušila a&#160;vyšila ji má sestra Anka pro své vnuky, aby se jim dobře loupilo a&#160;vraždilo. Byl bych raději, kdyby u&#160;domu místo lodi stála z&#160;toho dříví věž, dokonale postavená podle projektu architekta Poštovny. Potíž však spočívala ve zběhlém důlním tesaři Helebrantovi. Ještě jsem mu dával šanci, srpen byl v&#160;půli, ještě bylo léto a&#160;on slíbil, že začne na podzim a&#160;dílo do zimy dokončí. S&#160;věží se nezačalo, pirátská loď s&#160;tříčlennou posádkou už brázdí přilehlá moře spálenská.&#160;– Tomu Helebrantovi jsem řekl, že hledám někoho jiného, aby se zařídil. Chtěl ode mne sto tisíc odškodného, že jsem nedodržel smlouvu.</p>
			<p class="MLP_text ParaOverride-1">„Jakou smlouvu, Helebrante? Ukaž!“</p>
			<p class="MLP_text ParaOverride-1">„Plácli sme se, pane Bartoš, anebo ni?“</p>
			<p class="MLP_text ParaOverride-1">„Plácli,“ připustil jsem. Plácnutí je taky smlouva, s&#160;tím se nedá nic dělat, a&#160;smlouva se musí dodržet!</p>
			<p class="MLP_text ParaOverride-1">„Tak dobře, Helebrante, na podzim se začíná.“</p>
			<p class="MLP_text ParaOverride-1">„Aji konči. Do zimy je to fertyk!“ řekl Helebrant a&#160;na to jsme si znovu plácli.</p>
			<p class="MLP_text ParaOverride-1">Když ten lstivý havíř propil poslední peníze za chalupu, dívčina, která mu s&#160;pitím pomáhala, sbalila raneček a&#160;odešla do krajského města hledat nový smysl života. Našla ho jako aktivní squatterka mezi bezdomovci v&#160;opuštěné vile po uhlobaronu Wiltschkovi. Takže to se zahájením stavby věže vypadalo docela slibně. Helebrant potřeboval peníze. Počátkem srpna přišel až na dohled, hodlal ze mne s&#160;největší pravděpodobností vymáčknout pár peněz na nezbytné výdaje. Pozoroval jsem z&#160;balkonu jeho pohyb od horizontu k&#160;mému domu rozhodnut, že mu dám jednu větší bankovku. Když spatřil pirátskou vlajku na srovnaném dřevě, odcouval zpátky za obzor.</p>
			<p class="MLP_text ParaOverride-1">V&#160;polovině srpna byla vlajka stažena a&#160;uložena na suchém místě, Pankrác, Servác a&#160;Bonifác umyti, zavazadla sbalena. Očekával se příjezd matky Petry. Odveze je na plavbu po Karibiku, opravdická loď už houká v&#160;přístavu. Babičku Anku odvezou na valnou hromadu dámského vyšívacího spolku Tužme se, který usiluje o&#160;bližší budoucnost; zabývá se rovněž lebkami a&#160;hnáty pro malé piráty. Bude se volit nová předsedkyně a&#160;naše Anka je v&#160;naději.&#160;– Petra zprudka zabrzdila, poskládala zavazadla do zavazadlového prostoru a&#160;piráty do sedaček v&#160;zadním prostoru, babičku na pravé přední sedadlo a&#160;zahleděla se na to, co bylo před chvílí pirátskou lodí.</p>
			<p class="MLP_text ParaOverride-1">„S&#160;tím něco uděláme, strýče!“ řekla odhodlaně, zkontrolovala synům kšírování, rozsvítila světla a&#160;rozjela se k jihu.</p>
			<p class="MLP_text ParaOverride-1">A&#160;tak jsme tu zase sami, Mňau. Už tě nikdo nebude tahat za ocas ani nutit do létání. Už nebudou dupat po schodech a&#160;přepadat obchodní plavidla. Až zase za rok… Však se dočkáš, Mňau.&#160;– Dal jsem si houpací židli na balkon, díval se na obzor, za něj nedohlédnu. Viděl jsem louku s&#160;přerostlou trávou&#160;– sedláci mého dětství by ji měli už dávno usušenou. Nikdo prý nechce sám hospodařit, raději chodí do práce. Osm hodin a&#160;fertyk, vlezte mi na záda. Žádné starosti! Země není živitelka, je to výrobní prostředek. Mléko se nedojí, vejce nesnášejí, obilí neroste, všechno se vyrábí. Vidím i&#160;kousek prořídlého lesa, zbylých pár stromů na semeno. Vykácel to majitel, výrobce stromů, jmenuje se Kvapil. Jeho otec si zabral statek po Němcích na samotě u&#160;Spáleného s&#160;poli a&#160;lesy. Když přišli komunisti k&#160;moci, vstoupil starý Kvapil do družstva a&#160;zabraný majetek se stal majetkem lidu, nás všech, Mňau. A&#160;když lid zvítězil nad komunisty a&#160;nastolil demokracii, nevrátil majetek vyhnaným Němcům, původním majitelům, ale mladému Kvapilovi. Mladý Kvapil prodal pole akciové společnosti a&#160;v&#160;lese se pustil do výroby a&#160;prodeje stromů.</p>
			<p class="MLP_text ParaOverride-1">Obul jsem si pohorky, vzal flašku slivovice a&#160;vydal se za Hele­brantem zjistit, jak se věci mají. Prodral jsem se přerostlou otavou a&#160;prošel Kvapilovými pasekami, vysázel tam stromečky, snad ještě není všechno ztraceno. Na druhém obzoru jsem uviděl stoupat k&#160;nebi šňůrku kouře. Kolem šňůrky kroužili krkavci a&#160;dívali se dolů. Stojí tam na pasece Helebrantova maringotka. Přidal jsem do kroku.</p>
			<p class="MLP_text ParaOverride-1">Z&#160;maringotky zbyly jenom kovové části, ohořelé trámy a&#160;hromádka popela. Povaloval se tu lavor a&#160;plechový džbán, čajová konvice a&#160;smaltovaný hrnec. Na železné kostře postele spočíval zčernalý Helebrant, ohořelý, s&#160;vyceněnými zuby.&#160;– Sáhl jsem do kapsy pro telefon a&#160;zavolal na tísňovou linku.</p>
			<p class="MLP_text_bez1radku_-12-0- ParaOverride-1">Dneska se mi zdálo málo, Mňau. O&#160;cypřiších, slavících a&#160;vrabcích, o&#160;cypřiších v&#160;Bolgheri. A&#160;taky o&#160;spolknutém slunci. Takový sen se těžko lape, mezi prsty proteče, vyklouzne a&#160;zmizí. Co se zdá, je sen! Ale co když má snová existence větší smysl než každodenní klopýtání z&#160;práce do hospody, od supermarketu k&#160;televizoru? Co když je sen letmým pohledem do skutečné existence… Jednou tam zůstaneme napořád.</p>
			<p class="MLP_text ParaOverride-1">Zahlédl jsem alej cypřišů, ve dne plná vrabců, v&#160;noci slavíků; zelení hadi polykají ptákům mláďata, a&#160;moře večer slunce polyká.</p>
			<p class="MLP_verse_-I-_-12-0- ParaOverride-1">Dubům a&#160;nám zde můžeš svěřit hoře,<br/>jež trápí tě a&#160;říci o&#160;svém bolu.<br/>Viz jen, jak klidný azur je i&#160;moře,<br/>jak s&#160;úsměvem v&#160;ně slunce klesá dolů!</p>
			<p class="MLP_verse_-I-_-12-0- ParaOverride-1">Viz hejna na západě za přeletu,<br/>viz, jak se vrabci vesele tu vadí!<br/>Slavičí klokot v&#160;noci slyšet je tu:<br/>zůstaň, nech přeludu, jenž tebe svádí&#160;–</p>
			<p class="MLP_verse_-I-_-12-0- ParaOverride-1">přeludu temného, jenž nad hlubinu<br/>srdce, zle myšlenkami ubitého,<br/>šlehá jak plamen ze hřbitova stínu<br/>za těmi sahá, kdo jdou kolem něho.</p>
			<p class="MLP_verse_-I-_-12-0- ParaOverride-1">Zůstaň; my zítra v&#160;poledne, až líně<br/>ve stínu dubů budou koně státi<br/>s&#160;tlamami k&#160;sobě vše schvátí,</p>
			<p class="MLP_verse_-I-_-12-0- ParaOverride-1">my, cypřiše tvé, zpívat budeme ti<br/>chóry, jež věčně ve vzduchu se chvějí,<br/>a&#160;z&#160;jilmů nymfy uzříš vycházeti,<br/>jichž závoj zavlá po tvém obličeji;</p>
			<p class="MLP_verse_-I-_-12-0- ParaOverride-1"><span class="MLP_znak_kurziva_11b">a věčný Pan, jenž po výšinách těká<br/>i&#160;pustou rovinou teď v&#160;osamění,<br/>svár starostí, jenž padá na člověka,<br/>svou božskou harmonií v&#160;soulad změní.</span></p>
			<p class="MLP_text_-12-0- ParaOverride-1">Splývám s&#160;vlnami a&#160;pátrám po utopeném slunci, co bychom si bez něj počali! Kde bereme tu jistotu, že se zas ráno objeví? Popadl mě strach z&#160;konečnosti. Všecko jednou skončí, i&#160;slunce. A&#160;co když skončilo už dnes a&#160;zítra nevyjde? Plaval jsem pod vodu, do útrob moře, plaval a&#160;plaval, propracovával se masami vod, ale v&#160;té černočerné tmě jsem žádné slunce nenahmatal…</p>
			<p class="MLP_text ParaOverride-1">Neškleb se, Mňau, sen si nevybereš.</p>
			<p class="MLP_text_bez1radku_-12-0- ParaOverride-1">Když něco dobře poznáš, přiroste ti to k&#160;srdci, Mňau, byť by to bylo třeba Spálené; i&#160;samozvanou kočku, která se lísá, jenom když má hlad, si můžeš oblíbit. Co mě drželo ve Spáleném? Copak jsem tam byl dobrovolně, ve městě ukradeném jeho původním občanům? Vždyť mě tam přihnali násilím. Přesto jsem tři dny váhal, jestli se Růženka rozhodla správně. Měl jsem tu své jisté: komůrku u&#160;Švarné šenkýřky, tam se budu moci po vojně vrátit, a&#160;Růženku, musela by na mne čekat… Musela?</p>
			<p class="MLP_text ParaOverride-1">Utečem! To se řekne, utečem… Přes kopečky, přes hranice bedlivě střežené, z&#160;vlasti do ciziny, a&#160;už se nevrátit. Zběhnout z&#160;vojny, protože s&#160;převzetím povolávacího rozkazu už vězím ve vojenských spárech a&#160;podléhám vojenským zákonům, už jsem jejich a&#160;za zběhnutí do ciziny v&#160;úmyslu vyhnout se vojenské službě je paragraf&#160;283, trestní sazba až sedm let odnětí svobody, za branné pohotovosti státu bych byl popraven. Kdyby mě chytili.</p>
			<p class="MLP_text ParaOverride-1">Obilí dozrávalo, brzy budou žně; na jihu začali už jednotní zemědělští družstevníci boj o&#160;zrno, píše se o&#160;tom v&#160;novinách, rozhlas vysílá reportáže přímo z&#160;bojišť. Sbalili jsme si batohy s&#160;nejpotřebnějším jako turisté, řekli si v&#160;řetězárně o&#160;dovolenou a&#160;vydali se na předsvatební cestu. Na jih a&#160;taky na západ; nejdříve vlakem, pak autobusem a&#160;posledních asi dvacet kilometrů pěšky, z&#160;bezpečnostních důvodů. Růženčin bratranec Přemysl Ščuka sloužil na vojně u&#160;pohraniční stráže. Chvíli nám to rozmlouval, ale pak nakreslil podrobný plánek, kudy by to eventuálně, ovšem bez záruky, mohlo jít. Za tmy nad ránem, když je noční hlídka ospalá a&#160;denní se ještě nevypravila ji vystřídat.</p>
			<p class="MLP_text ParaOverride-1">„Bacha na místní lidi, rádi práskajú,“ varoval bratranec Přemysl. Taky nám řekl, že když se nám podaří zdolat drátěný zátaras, nemáme ještě vyhráno, musíme se dostat za demarkační čáru, ta je klikatá a&#160;někdy vzdálená od drátů pár kilometrů. Pokud se nedostaneme za hraniční patníky, nejsme v&#160;bezpečí. „Ale bacha, některé kurvy střílajú aji přes hranicu a&#160;mrtvolu přetáhnou k&#160;nám,“ varoval, „dostanou za to opušťák. Tři dni volno a&#160;deň na cestu nebo aji dva, podle teho, jak to má daleko.“</p>
			<p class="MLP_text ParaOverride-1">„I&#160;za mrtvolu?“ nemohla uvěřit Růženka.</p>
			<p class="MLP_text ParaOverride-1">„To nevím,“ připustil bratranec Přemysl. „Za mrtvolu myslím medajlu. Já jsem žádného nezastřelil, vím to enem z&#160;doslechu…“</p>
			<p class="MLP_text ParaOverride-1">Nevěřili jsme bratranci Ščukovi všechno, trochu se dělal důležitým. Přece nebudou mladí kluci střílet po lidech, kteří se jenom vydali přes kopečky do světa. Věřili jsme mu, že by nás mohl někdo z&#160;místních udat. To bych pak musel do vězení. Když jsme se blížili k&#160;hranici, lidem jsme se raději vyhýbali.</p>
			<p class="MLP_text ParaOverride-1">Do oblasti bratrancova náčrtu jsme se doplížili za noci. V&#160;místech, kde zakreslil brambořiště, narazili jsme na pole s&#160;obilím. Utahaní celodenním plahočením jsme se potřebovali vyspat, aspoň chvilku, dvě tři hodinky, než se pustíme do díla. Přitulili jsme se k&#160;sobě na mezi, batohy pod hlavou, a&#160;hned usnuli jak neviňátka, jako bychom zrovna nepáchali zločin opuštění republiky, za který hrozí Růžence pět roků a&#160;mne, vojenského zběha, postaví rovnou ke zdi.</p>
			<p class="MLP_text ParaOverride-1">Probudil nás rachot a&#160;slunko na obloze. Bylo ráno, obilí vysoké, žito před sklizní, s&#160;vlčími máky, koukolem, čekankou a&#160;chrpami, u&#160;země se krčily drobounké polní macešky… Popadli jsme batohy a zmizeli v žitě. Přikrčili jsme se a&#160;čekali, až rachot přejede polní cestou kolem nás. Jenže rachot se loudal, blížil se zvolna, jako by měl času dost, jako by ho nikdo nehonil. Byl to traktor v&#160;pracovním nasazení, vlekl za sebou stroj, který seká obilí. Hned se do toho pustil. Ukusoval z&#160;naší skrýše a&#160;vyplivoval ze sebe snopy svázané sisalovým provázkem, ten stroj byl samovaz. Za samovazem postupovala dvojice mužů v&#160;zaprášených montérkách, na hlavách placaté čepice. Na posečeném strništi skládali ze snopů panáky, aby obilí proschlo. Traktor s&#160;dělníky v&#160;patách zvolna objížděl pole po obvodu, samovaz ukrajoval žito a&#160;sám je vázal do snopů. Nebylo úniku. Kdybychom vyběhli, dělníci by nás uviděli a&#160;pustili se za námi, protože by to pokládali za svoji občanskou, vlasteneckou povinnost. Lov je odnepaměti vítanou kratochvílí. Někteří byli dokonce členy lapací organizace s&#160;právem nosit na rukávu pásku POMOCNÍK POHRANIČNÍ STRÁŽE. Nic bych za to nedal, že takovým pomocníkem byl nejméně jeden z&#160;lidí na poli. Mohl mít u&#160;sebe zbraň, to byla jejich výsada a&#160;jenom pošetilec by takovou výsadu zanedbával. Pole bylo rozlehlé, s&#160;takovou to do večera nestihnou. A&#160;nám nezbývalo než v&#160;úkrytu žitných klasů počkat na tmu. Proti hladu si můžeme nadrolit zrní a&#160;bez vody snad jeden den vydržíme.</p>
			<p class="MLP_text ParaOverride-1">Traktor neměl kabinu, řidič seděl na plechové sedačce s&#160;beraní kožešinou pod zadkem. Tvářil se pyšně, vždyť nemusel pracovat, jen si tak pěkně seděl a&#160;jel, to není práce, to je taky výsada. Pracující lid mu svěřil traktor, on si toho váží, on si toho užívá. Pýcha z&#160;něj šplíchala na všechny strany, divže nás, skrčené mezi stvoly, nepocákala. Museli jsme ustoupit dál od okraje, blíž ke středu lánu. Ještě bylo kam ustupovat.</p>
			<p class="MLP_text ParaOverride-1">V&#160;poledne traktorista vypnul motor. Muži si sedli na snopy a&#160;pustili se do jídla. Namazané krajíce zapíjeli lahvovým pivem, rozprávěli, ale rozumět jim nebylo. Muselo to být šprýmovné, protože se smáli, pivo jim žbluňkalo v&#160;hrdlech, až k&#160;nám to dolehlo, nebo to byla jenom představa? Polykali jsme suché sliny a&#160;měli žízeň v&#160;srpnovém poledním slunci. Dnes v&#160;osmnáct hodin se stanu vojenským zběhem. Vyhlásí po mně celostátní pátrání?</p>
			<p class="MLP_text ParaOverride-1">Muži dojedli a&#160;lehli si na snopy. S&#160;takovou pole neposečou ani za dva dny, radovali jsme se potichu a&#160;zapomněli na žízeň. Za tmy vyklouzneme, hranice je asi dva kilometry odtud, v&#160;hustém lese, tam smějí jenom pohraničníci a&#160;divá zvěř, té se na povolení neptají. A&#160;my dva jsme divá zvěř na útěku.</p>
			<p class="MLP_text ParaOverride-1">„Neboj se, truhlíku!“ šeptala mi Růženka do ucha. Věděla, že se bojím. Taky se bála. Kdo by se nebál! Jen jsem jí stiskl ruku a&#160;byl rád, že ji mám, že je se mnou, že tu nejsem sám.</p>
			<p class="MLP_text ParaOverride-1">„Neboj se, Růženko, nic se nám nestane!“</p>
			<p class="MLP_text ParaOverride-1">V&#160;tu chvíli se v&#160;dáli ozval motor, a&#160;nebyl sám. Za chvilku tu byly další dva traktory se samovazy a&#160;s&#160;nimi tři ženy v&#160;šátcích a&#160;čiperný dědek opásaný modrou zástěrou. Ti, co už tu byli, si protřeli oči, vstali ze snopů a&#160;všichni se pustili do práce.</p>
			<p class="MLP_text ParaOverride-1">„To je náš konec,“ špitl jsem zděšeně.</p>
			<p class="MLP_text ParaOverride-1">„Eště ne, eště nás nemajú! Konec bude, až nás budú mět!“</p>
			<p class="MLP_text ParaOverride-1">Šlo jim to od ruky, tři samovazy je víc než jeden. Obilí padalo, panáky se vztyčovaly, motory řvaly, blížily se k&#160;nám. Slunce se sunulo jenom zvolna k&#160;západu, tam jsme měli namířeno. Stroje objížděly po obvodu, obdélník se zmenšoval, v&#160;jeho středu jsme se tiskli k&#160;sobě, abychom zabírali co nejmíň místa; cítili jsme spalovanou naftu, cítili jsme kouř z&#160;cigaret, které traktoristé kouřili. Už byli na dosah. Zavřel jsem oči, jako by mě to mohlo schovat, jako bych se stal neviditelným. Pštrosí pošetilost! Hned jsem je otevřel a&#160;spatřil nad sebou&#160;– Modrého smíška!</p>
			<p class="MLP_text ParaOverride-1">Modrý na modrém nebi, plachty zplihlé, kotva zabořená ve strništi, ale provazové žebříky nebyly tentokrát spuštěné. Ani hudbu jsem neslyšel, cestující s&#160;hudebníky a&#160;posádkou se nahrnuli k&#160;zábradlí, taky jsem zahlédl nezaměnitelný knírek a&#160;prošedivělou šešulku Karla Krautgartnera, mezi Lapuťany ve špatně ušitých hávech se opíral o&#160;zábradlí palič slivovice, konstruktér vodní elektrárny, řidič buldozeru a&#160;ras Vladimír Raus senior. Jako by na mne kývnul.&#160;– V&#160;první chvíli jsem chtěl vyskočit a&#160;začít mávat, ale hned jsem si uvědomil naši situaci: samovazy a&#160;pomocníky pohraniční stráže kroužící kolem nás. Co kdybychom nebyli přijati na palubu, co kdyby nestihli spustit provazový žebřík… Byli bychom polapeni. Šťouchl jsem do Růženky a&#160;ukázal prstem na Modrého smíška.</p>
			<p class="MLP_text ParaOverride-1">„Skřivánek,“ zašeptala Růženka, „to je dobré znamení.“</p>
			<p class="MLP_text ParaOverride-1">Neviděla ho. Růženka neviděla Modrého smíška!&#160;– Zaslechl jsem skřípot řetězu, navíjena vrátkem začala se kotva zvedat, za chvilku visela u&#160;přídě, plachty se vzduly a&#160;koráb se začal vzdalovat. Karel Krautgartner sáhl po saxofonu, kývl na své chlapce, hudba spustila Bílým šátkem mávám, bělejším než sníh… S&#160;plachtami plnými větru odplouval Modrý smíšek na západ, vzdaloval se rychle, rychleji, také hudba se vzdalovala, ztrácela, až se vytratila, loď se zmenšovala, rozmázlá šmouha po obloze, už z&#160;ní byla jenom tečka, až zmizela docela. A&#160;samovazy se blížily.</p>
			<p class="MLP_text ParaOverride-1">Už jsem se rozhodoval, že vystoupíme z&#160;žita, které ještě zbývalo poséct, s&#160;rukama nad hlavou, aby je nenapadlo střílet, vzdáme se, třeba nám dají napít a&#160;budou s&#160;námi slušně zacházet, když se jim vydáme dobrovolně… Jakápak dobrovolnost, už jsou tady, za chvilku nás i&#160;s&#160;tím žitem posečou. Už nás mají…</p>
			<p class="MLP_text ParaOverride-1">„Ještě ne!“ špitla Růženka a&#160;traktory zmlkly, stroje se zastavily.</p>
			<p class="MLP_text ParaOverride-1">„Padla!“ zavelel hlavní traktorista. „Zítra to dotneme.“</p>
			<p class="MLP_text ParaOverride-1">Správní sedláci by to dosekli teď, co když bude pršet, pomocníkům pohraniční stráže však padla. Dýl ani&#160;ň!</p>
			<p class="MLP_text_bez1radku_-12-0- ParaOverride-1">Do těchto míst, Mňau, musím vložit příběh vojína druhého ročníku Šiguta, abys porozuměla příštím událostem a&#160;uvěřila zdánlivě neuvěřitelnému. Nebýt mazáka Šiguta, můj život by se vyvíjel jinak a&#160;prasátko s&#160;kníry by se stalo čímsi hodným zmačkání. Jako bezděčná čmáranice průpiskou po okraji reklamního letáku při telefonování s&#160;někým užvaněným.</p>
			<p class="MLP_text ParaOverride-1">Neméně důležitý je také desátník Zázvorka, velitel dvojčlenné hlídky. Jeho význam pro náš další osud spočívá v&#160;tom, že nebyl tam, kde měl být. Vzhledem k&#160;tomu, že nebyl přítomen, nemohl konat ani nařídit Šigutovi, aby konal on, jeho podřízený, v&#160;souladu s&#160;předpisy a&#160;posláním jednotky, ke které příslušeli, ani nemohl Šigutovi zabránit v&#160;činu, kterého se pak Šigut o&#160;své újmě dopustil. Ostatně také vojín prvního ročníku Doleček tu sehrává svou roli tím, že byl někde jinde: na ošetřovně, než měl původně být: na hlídce. Na ošetřovně byl kvůli průjmu. Snědl totiž sám, rychle a&#160;v&#160;ústraní obsah balíku od rodičů, aby se nemusel dělit. Proto musel v&#160;noční košili polykat živočišné uhlí a&#160;nemohl na hlídku. Místo něj šel s&#160;desátníkem Zázvorkou do služby mazák Šigut.</p>
			<p class="MLP_text ParaOverride-1">Kdyby byl vojín Doleček býval schopen služby, nebyl by si desátník Zázvorka dovolil extravaganci hodnou pozornosti vojenského prokurátora. S&#160;mazákem Šigutem byli kamarádi, znali se už zpřed vojny, narukovali spolu a&#160;pospolu sloužili po celou dobu, už se jim to krátilo, měli to za pár… Spojovalo je cosi ušlechtilého, na vojně nevítaného, odborně označovaného jako falešné kamarádství.</p>
			<p class="MLP_text ParaOverride-1">Osudné noci z&#160;prvního na druhý srpen, kdy na téměř posečeném poli nepatrný ostrůvek žita čekal na zítřejší dosečení, odešli hlídat hranici desátník Zázvorka s&#160;vojínem Šigutem, důvěrní přátelé. V&#160;hloubi temného lesa došlo k&#160;čítankovému projevu falešného kamarádství: Zázvorka schoval svůj samopal pod kořenem buku a&#160;vydal se na předem dohodnuté místo, do seníku s&#160;čerstvým senem pro srnky. Čekala tam na něj krásná Marie, dcera lesníkova. Měl to k&#160;seníku dobré tři kilometry prodírání houštinami.</p>
			<p class="MLP_text ParaOverride-1">Vojín Šigut, sám na hlídce, zalezl do vyleženého doupátka v&#160;mechu a&#160;kapradí, zavřel oči a&#160;maloval si budoucnost: už jen necelý měsíc v&#160;mundúru, dvacet sedm dnů… Ani trochu nezáviděl Zázvorkovi seník s&#160;Marií, na něj už doma čeká jeho Marie, dvacet sedm dnů a&#160;nocí vydrží i&#160;na žiletkách.</p>
			<p class="MLP_text ParaOverride-1">Nad ránem jsme se s&#160;Šigutem setkali uprostřed lesa. Nervy jsem měl nadranc, už jsem dokonce uvažoval, že vyhledám nádraží, koupím Růžence jízdenku do Spáleného a&#160;sám se vydám do Horažďovic. Za jeden zpozdilý den mě snad nezastřelí.</p>
			<p class="MLP_text ParaOverride-1">„Nebuď srab, Toníku,“ povzbudila mě Růženka.</p>
			<p class="MLP_text ParaOverride-1">Byl jsem srab, ale nechtěl jsem, aby to Růženka věděla. Abych své srabství utajil, zachoval jsem se jako chlap. Jako Růženka.&#160;– Notný díl noci jsme přečkali v&#160;hloží na souvrati a&#160;pak jsme se vydali do boje. Štípací kleště s&#160;izolovanými rukojeťmi jsem svíral v&#160;pravici, v&#160;levici pravici Růženčinu, předstíral jsem chrabrost. Světla zvolna přibývalo i&#160;v&#160;temném lese, černé stromy se měnily v&#160;buky s&#160;šedou kůrou porýpanou rozmanitými nápisy, číslicemi a&#160;symboly. Třeba: ZA&#160;365 CIVIL. Nejčerstvější, dnešní, byla rytina Šigutova: ZA&#160;27!!!&#160;– A&#160;už tu byl vojín Šigut osobně. Vynořil se zpoza buku a&#160;mířil samopalem vzor&#160;24.&#160;Nezvolal však, jak měl nařízeno: Stůj! Kdo tam! Stůj, nebo střelím. Položil si ukazovák na ústa ve srozumitelném gestu.</p>
			<p class="MLP_text ParaOverride-1">„Zdrháte?“ zeptal se šeptem.</p>
			<p class="MLP_text ParaOverride-1">„Zdrháme,“ řekla Růženka, než jsem jí v&#160;tom stačil zabránit. Chtěl jsem tomu vojákovi říct, že jsme na houbách, brzy zrána se jich najde nejvíc. Teď už se nedalo nic dělat. Se štípacími kleštěmi v&#160;ruce, kousek od zadrátované hranice, bych s&#160;takovým tvrzením sotva prorazil.</p>
			<p class="MLP_text ParaOverride-1">„Tak pojďte,“ řekl, zbraň si hodil přes rameno a&#160;vykročil. „Mám to za dvacet sedm, mám to na háku. Seru jim na opušťák.“</p>
			<p class="MLP_text ParaOverride-1">Šli jsme poslušně za ním, a&#160;bylo zřejmé, že střílet se nebude. Šli jsme jako na procházce nedbajíce praskotu větviček pod nohama, až jsme došli k&#160;úctyhodnému plotu z&#160;ostnatého drátu a&#160;dřevěných sloupů.</p>
			<p class="MLP_text ParaOverride-1">„Na nic nešahat!“ varoval voják. „Je to pod proudem, signální stěna. Když se spojí drát s&#160;očkem, na rotě je poplach. Za deset minut jsou tu se psama.“ Pak sáhl do kapsy pro klíče, odemkl nenápadnou branku v&#160;zátarasu a&#160;prostrčil nás na druhou stranu.</p>
			<p class="MLP_text ParaOverride-1">„Nepůjdeš s&#160;náma?“ zeptala se ho Růženka.</p>
			<p class="MLP_text ParaOverride-1">„Nemůžu. Zázvorka by měl průser, vojenskýho prokurátora na krku. A&#160;průser bych měl s&#160;ním, i&#160;kdybych vás teď předal policajtům. Protože jsem nenahlásil Zázvorku. Máte kliku, že jsme se Zázvorkou falešní kamarádi…“</p>
			<p class="MLP_text ParaOverride-1">„Tak ho od nás pozdravuj.“</p>
			<p class="MLP_text ParaOverride-1">„To tak. Todle se nesmí dozvědět ani Zázvorka. Až narazíte na potok, jste z&#160;toho venku. A&#160;ne abyste vykecali, že jsem vám pomáhal.“</p>
			<p class="MLP_text ParaOverride-1">„Nevykecáme!“</p>
			<p class="MLP_text ParaOverride-1">„Díky.“</p>
			<p class="MLP_text ParaOverride-1">„Není zač,“ řekl Šigut a&#160;zamkl za našima patama.</p>
			<p class="MLP_text_bez1radku_-12-0- ParaOverride-1">Pili jsme vodu z&#160;potoka, klečeli přitom na kolenou jako při díkůvzdání, tekla nám po bradě, žbluňkala v&#160;útrobách, až jsme jí byli plní, až z&#160;nás přetékala. Už jsme byli za hraničními kameny, ale ještě v&#160;nás bylo napětí, ještě jsme byli na útěku. Co když se z&#160;houští vynoří hlaveň, vyřítí pes vycvičený na lidi a&#160;za ním přítel člověk v&#160;maskovací uniformě?</p>
			<p class="MLP_text ParaOverride-1">Dál jsme chvátali nazdařbůh, abychom byli co nejdřív co nejdál od hranice, až jsme vyšli z&#160;lesa. Vedla tu podél sklizeného pole polní asfaltka. Už jsme se nemuseli schovávat, i&#160;cigaretku jsme si mohli zapálit. Při tom napětí v&#160;žitě jsme si na kouření ani nevzpomněli. Šli jsme po asfaltce pro traktory a&#160;napětí z&#160;nás s&#160;duněním opadávalo. Štípací kleště jsem s&#160;rozverností vyhodil do vzduchu, ale pak jsem je raději zvedl, abych nezaneřádil uklizenou krajinu. Z&#160;rozvernosti jsme šli krok sun krok jako při tanci, drželi se za ruce a&#160;smáli se, aniž by nás napadlo, že docela vyhráno ještě nemáme, protože jsme na počátku a&#160;nevíme, co na nás za zatáčkou vybafne.&#160;– Nad hlavami nám štěbetal skřivan.</p>
			<p class="MLP_text ParaOverride-1">„Je to dobrý, truhlíku,“ řekla Růženka. „Netušila jsem, že i&#160;tady budou skřivánci.“</p>
			<p class="MLP_text ParaOverride-1">Za zatáčkou na nás vybaflo velikánské pole slunečnic. Lán temně hnědých, skoro černých terčů olemovaných unavenými, stále ještě žlutými okvětními lístky. Všechny květy se dívaly jedním směrem&#160;– ke slunci.</p>
		</div>
</body>
</html>