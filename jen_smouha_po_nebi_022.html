<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVI">
    <meta name="apple-mobile-web-app-capable" content="yes">
    <title>XVI</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Jen šmouha po nebi">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jen šmouha po nebi">
    <meta property="og:title" content="Jen šmouha po nebi">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Jen šmouha po nebi">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./jen_smouha_po_nebi_021.html">
    <link rel="next" href="./jen_smouha_po_nebi_023.html">
    <meta name="nb-order" content="18">
    <link rel="self" href="jen_smouha_po_nebi_022.html">
    <meta name="nb-identifier" content="binar-jen-smouha-po-nebi-6f7293f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3972" data-nb-chars="23939">
    <nav role="doc-toc">
      <ul class="plain section">
        <li><a href="jen_smouha_po_nebi_007.html">I</a></li>
        <li><a href="jen_smouha_po_nebi_008.html">II</a></li>
        <li><a href="jen_smouha_po_nebi_009.html">III</a></li>
        <li><a href="jen_smouha_po_nebi_010.html">IV</a></li>
        <li><a href="jen_smouha_po_nebi_011.html">V</a></li>
        <li><a href="jen_smouha_po_nebi_012.html">VI</a></li>
        <li><a href="jen_smouha_po_nebi_013.html">VII</a></li>
        <li><a href="jen_smouha_po_nebi_014.html">VIII</a></li>
        <li><a href="jen_smouha_po_nebi_015.html">IX</a></li>
        <li><a href="jen_smouha_po_nebi_016.html">X</a></li>
        <li><a href="jen_smouha_po_nebi_017.html">XI</a></li>
        <li><a href="jen_smouha_po_nebi_018.html">XII</a></li>
        <li><a href="jen_smouha_po_nebi_019.html">XIII</a></li>
        <li><a href="jen_smouha_po_nebi_020.html">XIV</a></li>
        <li><a href="jen_smouha_po_nebi_021.html">XV</a></li>
        <li><a href="jen_smouha_po_nebi_022.html">XVI</a></li>
        <li><a href="jen_smouha_po_nebi_023.html">XVII</a></li>
        <li><a href="jen_smouha_po_nebi_024.html">XVIII</a></li>
        <li><a href="jen_smouha_po_nebi_025.html">XIX</a></li>
        <li><a href="jen_smouha_po_nebi_026.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XVI</span></h1>
        <section>
          <p class="chunk" data-nb-ref-number="2" data-nb-words="6" data-nb-chars="38"><span class="idea" data-nb-ref-number="2" id="idea2" data-nb-words="6" data-nb-chars="38">Teď dávej pozor, Mňau, pohádka začíná.</span></p>
          <p class="chunk" data-nb-ref-number="3" data-nb-words="63" data-nb-chars="347"><span class="idea" data-nb-ref-number="3" id="idea3" data-nb-words="63" data-nb-chars="347">Skřivánek je&nbsp;hrouda s&nbsp;křidélky a&nbsp;s&nbsp;čímsi vytrvalým v&nbsp;hrdle; vzlétne jak vystřelený z&nbsp;praku a&nbsp;cvrliká a&nbsp;cvrliká, až&nbsp;se&nbsp;procvrlikal do&nbsp;čítanek. Už&nbsp;naši předkové si&nbsp;ho&nbsp;oblíbili a&nbsp;my, kteří se&nbsp;občas zatouláme do&nbsp;polí, ho&nbsp;taky máme rádi. Jenže skřivánek je&nbsp;tažný pták, zimuje ve&nbsp;Středomoří a&nbsp;tam ho&nbsp;lapou do&nbsp;sítí. V&nbsp;Itálii prý je&nbsp;vyhledávanou lahůdkou.</span></p>
          <p class="chunk" data-nb-ref-number="4" data-nb-words="138" data-nb-chars="889"><span class="idea" data-nb-ref-number="4" id="idea4" data-nb-words="138" data-nb-chars="889">Klára Clarissima mě&nbsp;pozvala na&nbsp;kávu. Našel jsem ji&nbsp;na&nbsp;internetu. V&nbsp;neděli odpoledne budeš, Mňau, sama doma. Hlídej dobře, hlavně dřevo na&nbsp;stavbu věže. Zlodějům vyškrábej oči. Klára bydlí na&nbsp;zámku. Na&nbsp;svém zámku! Však to&nbsp;taky trvalo, než jí&nbsp;ho&nbsp;vrátili. Psali o&nbsp;tom v&nbsp;novinách, v&nbsp;televizi se&nbsp;to&nbsp;přemílalo. Naštěstí měla šikovnou právničku, bez ní&nbsp;by&nbsp;ostrouhala kolečka. Teprve ze&nbsp;sdělovacích prostředků jsem se&nbsp;dozvěděl, že&nbsp;moje přítelkyně, švarná šenkýřka Klára Clarissima je&nbsp;hraběnka. I&nbsp;tenkrát ve&nbsp;Spáleném byla hraběnkou, ale nikomu to&nbsp;neřekla. To&nbsp;právnické děvče, které zámek pro Kláru od&nbsp;státu vyhandrkovalo, se&nbsp;jmenuje Věra Mucišková-Johnson. Dcera básníka a&nbsp;krasobruslaře Miloše Mucišky a&nbsp;jeho manželky Soni, provdaná za&nbsp;amerického vibrafonistu Johna Johnsona, bytem v&nbsp;Praze, moje předpotopní žákyně. Naučil jsem ji&nbsp;docela obstojně nakreslit prasátko, ale jí&nbsp;to&nbsp;nikdy k&nbsp;ničemu nebylo.</span></p>
          <p class="chunk" data-nb-ref-number="5" data-nb-words="50" data-nb-chars="295"><span class="idea" data-nb-ref-number="5" id="idea5" data-nb-words="50" data-nb-chars="295">Neměli jsme tenkrát ve&nbsp;Spáleném tušení, že&nbsp;Klára Clarissima pochází z&nbsp;pobělohorské šlechty původem z&nbsp;Itálie a&nbsp;že jim patřil zámek na&nbsp;Moravě, nemám to&nbsp;k&nbsp;ní daleko, nějaké rybníky a&nbsp;hektary, ne-li čtvereční kilometry lesů. Hraběnka v&nbsp;ušance, s&nbsp;kýblem vody a&nbsp;hadrem na&nbsp;podlahu, za&nbsp;pípami v&nbsp;nálevně…</span></p>
          <p class="chunk" data-nb-ref-number="6" data-nb-words="33" data-nb-chars="209"><span class="idea" data-nb-ref-number="6" id="idea6" data-nb-words="33" data-nb-chars="209">Seděli jsme pod slunečníkem u&nbsp;zahradníkova domku, kde se&nbsp;Klára ubytovala, protože byl útulnější než zámecké komnaty, pili jsme kávu a&nbsp;dívali se&nbsp;na&nbsp;barokní sochy na&nbsp;zámecké terase; potřebovaly by&nbsp;do&nbsp;restaurace.</span></p>
          <p class="chunk" data-nb-ref-number="7" data-nb-words="27" data-nb-chars="166"><span class="idea" data-nb-ref-number="7" id="idea7" data-nb-words="27" data-nb-chars="166">„Ještěže mi&nbsp;vrátili taky lesíček. Pár hektarů jsem prodala, aby bylo na&nbsp;opravy chatrče. A&nbsp;ten vykuk stromy sakum pikum vykácel. Vydělal stokrát víc, než mi&nbsp;zaplatil.“</span></p>
          <p class="chunk" data-nb-ref-number="8" data-nb-words="82" data-nb-chars="485"><span class="idea" data-nb-ref-number="8" id="idea8" data-nb-words="82" data-nb-chars="485">Byla z&nbsp;Kláry pěkná šedovlasá dáma, babička bez vnoučátek, nikdy se&nbsp;nevdala, ve&nbsp;Spáleném se&nbsp;pro ni&nbsp;žádný nenašel. Teď jsem si&nbsp;uvědomil, že&nbsp;byla hraběnkou vždycky. I&nbsp;v&nbsp;teplácích, s&nbsp;ušankou na&nbsp;hlavě byla hraběnkou. A&nbsp;my ve&nbsp;Spáleném jsme to&nbsp;nevěděli, nechápali jsme její noblesu.&nbsp;– Všechno zdědí synovci a&nbsp;neteře ze&nbsp;Šlesvicka-Holštýnska a&nbsp;z&nbsp;Paraguaye. Probrali jsme, co&nbsp;se&nbsp;pro­brat dalo, takže ti&nbsp;teď, Mňau, mohu vyprávět, co&nbsp;se&nbsp;přihodilo ve&nbsp;Spáleném, ačkoli jsme tam už&nbsp;s&nbsp;Růženkou nebyli.</span></p>
          <p class="chunk" data-nb-ref-number="9" data-nb-words="197" data-nb-chars="1130"><span class="idea" data-nb-ref-number="9" id="idea9" data-nb-words="197" data-nb-chars="1130">Za&nbsp;dva dny po&nbsp;našem zmizení se&nbsp;u&nbsp;Švarné šenkýřky objevila vojenská lítačka vedená poručíkem. Klára jim řekla, že&nbsp;jsem se&nbsp;31.&nbsp;července opil jako rekrut a&nbsp;1.&nbsp;srpna odjel s&nbsp;povolávacím rozkazem v&nbsp;kapse na&nbsp;vojnu. O&nbsp;tom, že&nbsp;se&nbsp;mnou odjela i&nbsp;Růženka, pomlčela. Lítačka navštívila ještě Zdenko Klápště na&nbsp;radnici, ale dlouho se&nbsp;tam nezdrželi, déle pobyli ve&nbsp;vile u&nbsp;řetězárny. Jak to&nbsp;uvnitř vypadá, zjistila Klára ještě téhož dne. Přijeli si&nbsp;pro ni&nbsp;ke&nbsp;Švarné šenkýřce dva silní mužové středního věku a&nbsp;odvezli ji&nbsp;autem, zpátky se&nbsp;vracela až&nbsp;za&nbsp;svítání pěšky. Chtěli vědět, co&nbsp;o&nbsp;mně ví, všechno, všechno, všechno: třeba co&nbsp;mi&nbsp;chutná a&nbsp;co ne, jaké mám číslo nohy a&nbsp;která je&nbsp;moje oblíbená barva ponožek. Nad ránem jí&nbsp;učinili nabídku: budou ji&nbsp;mít rádi, pokud je&nbsp;bude informovat o&nbsp;všem, co&nbsp;zaslechne v&nbsp;hospodě od&nbsp;opilých i&nbsp;střízlivých. Jinak by&nbsp;se&nbsp;mohla ocitnout v&nbsp;řetězárně a&nbsp;chřestit řetězy ve&nbsp;výstupní kontrole, je&nbsp;tam volné místo po&nbsp;Zuzičce Zarašovské. Měli pravdu, koncem září nastoupila Klára Clarissima v&nbsp;řetězárně a&nbsp;švarnou šenkýřkou se&nbsp;stala – Soňa Mucišková. Muži ve&nbsp;vile u&nbsp;řetězárny ji&nbsp;měli rádi a&nbsp;její dcerka Věrka mohla studovat.</span></p>
          <p class="chunk" data-nb-ref-number="10" data-nb-words="18" data-nb-chars="110"><span class="idea" data-nb-ref-number="10" id="idea10" data-nb-words="18" data-nb-chars="110">„Ještě že&nbsp;tak,“ zasmála se&nbsp;hraběnka, „kdo by&nbsp;mi&nbsp;vysoudil, co&nbsp;mi&nbsp;náleží? Šikovné děvče, tahle Věrka Mucišková.“</span></p>
          <p class="chunk" data-nb-ref-number="11" data-nb-words="5" data-nb-chars="26"><span class="idea" data-nb-ref-number="11" id="idea11" data-nb-words="5" data-nb-chars="26">„Mělas pak od&nbsp;nich pokoj?“</span></p>
          <p class="chunk" data-nb-ref-number="12" data-nb-words="82" data-nb-chars="510"><span class="idea" data-nb-ref-number="12" id="idea12" data-nb-words="82" data-nb-chars="510">„Jo. Vůbec mi&nbsp;to&nbsp;nevadilo, člověk si&nbsp;zvykne i&nbsp;na řetězy. Tam jsem se&nbsp;dočkala převratu.“&nbsp;– Klára mi&nbsp;vyprávěla, jak to&nbsp;bylo s&nbsp;ostatními vylosovanými nepřáteli lidu ve&nbsp;Spáleném. Pan Frost ani profesor Zarašovský se&nbsp;už&nbsp;nevrátili, jejich stopa končí v&nbsp;policejním automobilu. Vladislávka Rause strčili do&nbsp;blázince, Klára ho&nbsp;vypátrala v&nbsp;Kroměříži, tam se&nbsp;musel potkat s&nbsp;mojí maminkou. Rozjela se&nbsp;za&nbsp;ním, ale k&nbsp;Vladislávkovi ji&nbsp;nepustili, protože není jeho příbuznou. Nevíme, jestli se&nbsp;Vladislávek řehtal i&nbsp;v&nbsp;blázinci.</span></p>
          <p class="chunk" data-nb-ref-number="13" data-nb-words="3" data-nb-chars="15"><span class="idea" data-nb-ref-number="13" id="idea13" data-nb-words="3" data-nb-chars="15">„A&nbsp;co Klápště?“</span></p>
          <p class="chunk" data-nb-ref-number="14" data-nb-words="24" data-nb-chars="130"><span class="idea" data-nb-ref-number="14" id="idea14" data-nb-words="24" data-nb-chars="130">„Dočkal se&nbsp;penze jako tajemník na&nbsp;radnici, oblékl si&nbsp;šedý plášť a&nbsp;odešel na&nbsp;ryby. Jestli neumřel, je&nbsp;pořád ještě s&nbsp;prutem u&nbsp;vody.“</span></p>
          <p class="chunk" data-nb-ref-number="15" data-nb-words="4" data-nb-chars="32"><span class="idea" data-nb-ref-number="15" id="idea15" data-nb-words="4" data-nb-chars="32">„Zbývá základ státu, Muciškovi.“</span></p>
          <p class="chunk" data-nb-ref-number="16" data-nb-words="74" data-nb-chars="451"><span class="idea" data-nb-ref-number="16" id="idea16" data-nb-words="74" data-nb-chars="451">„Pes Dulina se&nbsp;zatoulal a&nbsp;už se&nbsp;nevrátil. Krasobruslař se&nbsp;stal starostou, vydal sbírku básní Chléb a&nbsp;mír, dostal Státní cenu Klementa Gottwalda, popadl Soňu a&nbsp;zmizel s&nbsp;ní v&nbsp;Praze. Každý rok pak vydával jednu pitomost za&nbsp;druhou, než zmizel docela i&nbsp;se Soňou na&nbsp;básnickém zámku Dobříši v&nbsp;hladomorně. Věrka se&nbsp;po&nbsp;studiích vrátila do&nbsp;Spáleného, v&nbsp;řetězárně bylo volné místo podnikové právničky. Teď má&nbsp;advokátní kancelář v&nbsp;krajském městě,“ uzavřela Klára.</span></p>
          <p class="chunk" data-nb-ref-number="17" data-nb-words="97" data-nb-chars="578"><span class="idea" data-nb-ref-number="17" id="idea17" data-nb-words="97" data-nb-chars="578">Na&nbsp;Růženčinu rodinu jsem se&nbsp;Kláry neptal. Vím, že&nbsp;bratři krkavci se&nbsp;kamsi rozletěli, o&nbsp;rodičích nevím zhola nic. První dny po&nbsp;převratu, když jsem přijel do&nbsp;Spáleného, zašel jsem do&nbsp;jejich domku, ale ten zeje dodnes prázdnotou, okna vybitá, průvan se&nbsp;tam prohání, v&nbsp;předsíni na&nbsp;hřebíku visí bič. Na&nbsp;zdi v&nbsp;kuchyni tehdy ještě visel obraz svatého Antonína, vyhublého světce s&nbsp;růžovým prasátkem, v&nbsp;pozadí poušť a&nbsp;pyramidy. Už&nbsp;tam nevisí, byl ukraden. Nekradou jenom Cikáni, také my, gádžové, někdy krademe.&nbsp;– Pověsil jsem si&nbsp;Antonína v&nbsp;ložnici, když se&nbsp;probudím, abych na&nbsp;něj viděl.</span></p>
          <p class="chunk" data-nb-ref-number="18" data-nb-words="39" data-nb-chars="204"><span class="idea" data-nb-ref-number="18" id="idea18" data-nb-words="39" data-nb-chars="204">Ještě bych rád věděl, co&nbsp;se&nbsp;stalo s&nbsp;mým spolužákem Bydžovským a&nbsp;s&nbsp;jeho nohsledem Kvitkem. Ve&nbsp;Spáleném jsem se&nbsp;s&nbsp;nimi dodnes nepotkal. Ani Klára o&nbsp;nich nevěděla, jako by&nbsp;se&nbsp;po&nbsp;nich slehla zem.&nbsp;– A&nbsp;Poradce?</span></p>
          <p class="chunk" data-nb-ref-number="19" data-nb-words="7" data-nb-chars="39"><span class="idea" data-nb-ref-number="19" id="idea19" data-nb-words="7" data-nb-chars="39">„Nevíš, Kláro, co&nbsp;se&nbsp;stalo s&nbsp;Poradcem?“</span></p>
          <p class="chunk" data-nb-ref-number="20" data-nb-words="5" data-nb-chars="31"><span class="idea" data-nb-ref-number="20" id="idea20" data-nb-words="5" data-nb-chars="31">„S&nbsp;Poradcem? S&nbsp;jakým Poradcem?“</span></p>
          <p class="chunk" data-nb-ref-number="21" data-nb-words="6" data-nb-chars="39"><span class="idea" data-nb-ref-number="21" id="idea21" data-nb-words="6" data-nb-chars="39">„Nejdřív byl Komandýr, Poradce až&nbsp;pak…“</span></p>
          <p class="chunk" data-nb-ref-number="22" data-nb-words="6" data-nb-chars="37"><span class="idea" data-nb-ref-number="22" id="idea22" data-nb-words="6" data-nb-chars="37">„Komandýr? Poradce? O&nbsp;čem to&nbsp;mluvíš?“</span></p>
          <p class="chunk" data-nb-ref-number="23" data-nb-words="14" data-nb-chars="83"><span class="idea" data-nb-ref-number="23" id="idea23" data-nb-words="14" data-nb-chars="83">„Asi máš pravdu, Kláro Clarissimo, asi to&nbsp;byl přelud, výmysl… Jen aby se&nbsp;nevrátil!“</span></p>
          <p class="chunk" data-nb-ref-number="24" data-nb-words="16" data-nb-chars="95"><span class="idea" data-nb-ref-number="24" id="idea24" data-nb-words="16" data-nb-chars="95">„Nestraš!“ řekla Klára a&nbsp;vstala od&nbsp;stolu. Takto dávají hraběnky najevo, že&nbsp;návštěva je&nbsp;u&nbsp;konce.</span></p>
          <p class="chunk" data-nb-ref-number="25" data-nb-words="33" data-nb-chars="184"><span class="idea" data-nb-ref-number="25" id="idea25" data-nb-words="33" data-nb-chars="184">Doma na&nbsp;mne čekal vzkaz na&nbsp;záznamníku od&nbsp;jakéhosi Mrkvičky. Mám prý mu&nbsp;zavolat, nejlíp v&nbsp;podvečer, přes den má&nbsp;spoustu lítání. Anebo na&nbsp;mobil kdykoli, ten má&nbsp;pořád v&nbsp;kapse. Kvůli věži.</span></p>
        </section>
        <section>
          <p class="chunk" data-nb-ref-number="26" data-nb-words="35" data-nb-chars="193"><span class="idea" data-nb-ref-number="26" id="idea26" data-nb-words="35" data-nb-chars="193">Lučištník jsem mizerný, Mňau, a&nbsp;nijak mě&nbsp;to&nbsp;nemrzí. Už&nbsp;jako dítě jsem byl špatný střelec, šíp mi&nbsp;klouzal z&nbsp;prstů, ještě než se&nbsp;mi&nbsp;podařilo napnout tětivu. Proč se&nbsp;mi&nbsp;zdálo zrovna o&nbsp;lukostřelbě?</span></p>
          <p class="chunk" data-nb-ref-number="27" data-nb-words="490" data-nb-chars="3031"><span class="idea" data-nb-ref-number="27" id="idea27" data-nb-words="490" data-nb-chars="3031">V&nbsp;dnešním snu jsem neměl na&nbsp;sobě nic jiného než toulec s&nbsp;šípy, v&nbsp;ruce jasanový luk s&nbsp;uvolněnou tětivou, bezradný bič; vypadal jsem jako přestárlý, degenerovaný amorek. Okaté děvče s&nbsp;ještěrkou se&nbsp;mi&nbsp;smálo a&nbsp;ještěrka se&nbsp;také smála, jako bych byl zdařilý kreslený vtip. „Nemohl byste zastřelit mou ještěrku?“&nbsp;– „Takové milé zvířátko?“&nbsp;– „Ať ji&nbsp;venčím, jak ji&nbsp;venčím, nemohu ji&nbsp;vyvenčit. Doma udělá hned u&nbsp;dveří loužičku. Není to&nbsp;na&nbsp;zabití?“&nbsp;– Rád bych jí&nbsp;vyhověl, ale neměl jsem dost rukou, protože jsem musel schovávat ohanbí. Raději jsem utekl.&nbsp;– „Koupaliště je&nbsp;na&nbsp;druhou stranu!“ volala za&nbsp;mnou a&nbsp;nepřestávala se&nbsp;smát. Smála se&nbsp;i&nbsp;její nezbedná ještěrka. Šípy se&nbsp;v&nbsp;toulci natřásaly, chrastily. Minul jsem koupaliště a&nbsp;doběhl na&nbsp;liduprázdné náměstí, jenom tramvaj jednička se&nbsp;zvolna a&nbsp;neslyšně ubírala po&nbsp;úhlo­příčce náměstím. Na&nbsp;střeše seděl Vladislávek Raus, řehtal se&nbsp;jako vždycky a&nbsp;volal: „Eyjafjallajökull! Eyjafjallajökull!“ Taky jsem na&nbsp;něj zavolal: „Eyjafjallajökull,“ ale jenom jednou. Rázem bylo náměstí plné, tramvaj s&nbsp;Vladislávkem zmizela v&nbsp;davu. Bylo mi&nbsp;trapně, všichni ve&nbsp;svátečním, jenom já&nbsp;nahý.&nbsp;– Propadl jsem se&nbsp;studem do&nbsp;hlubiny k&nbsp;havířům. Všichni byli nazí a&nbsp;mně se&nbsp;ulevilo. Jenže havíři odložili lopaty, zastavili těžební stroje, utvořili kolem mne kruh, smáli se, prsty na&nbsp;mě&nbsp;ukazovali… Zjistil jsem, čemu se&nbsp;smějí: už&nbsp;jsem nebyl nahý, měl jsem na&nbsp;sobě smoking s&nbsp;bílou vázankou, na&nbsp;nohou bílé tenisky.&nbsp;– „A&nbsp;ven!“ zvolal štajgr, taky nahý, na&nbsp;hlavě červenou přílbu s&nbsp;lampou a&nbsp;pinďoura měl ve&nbsp;futrálu jako pyšný domorodec z&nbsp;Papuy-No­vé Guineje. Vyběhl jsem z&nbsp;šachty rovnou do&nbsp;náruče dvěma profesorům&nbsp;– pradějin a&nbsp;selektivní informatiky. „Za tohle budeš pykati!“ řekli profesoři, prahistorik mi&nbsp;začal kroutit nosem, zatímco druhý mi&nbsp;držel ruce. „Nechte ho! Je&nbsp;nevinný!“ volala z&nbsp;koruny lípy Růženka zruměnělá zlostí. „Pořád musíte někoho popravovat! Je&nbsp;to&nbsp;můj manžel před Bohem i&nbsp;před lidmi!“ Profesoři mě&nbsp;pustili a&nbsp;ten s&nbsp;bradavicí se&nbsp;dokonce omluvil, ale jenom Růžence. „Kde máš bundu, truhlíku?“ zeptala se&nbsp;Růženka s&nbsp;obavami. „Ať se&nbsp;mi&nbsp;nenastydneš.“&nbsp;– Ano, kde mám bundu? Vězel jsem v&nbsp;nočním tričku s&nbsp;nápisem DOBROU NOC! na&nbsp;hrudi. Nohy jsem měl nepatřičně chlupaté. „Myju si&nbsp;ruce!“ řekla Růženka, slezla z&nbsp;lípy a&nbsp;odebrala se&nbsp;do&nbsp;kabinetu pro učební pomůcky: rovnostranný trojúhelník, kružidlo a&nbsp;barevné křídy. Opět se&nbsp;mě&nbsp;zmocnili profesoři a&nbsp;vlekli na&nbsp;popraviště, špičkami nohou jsem škrtal o&nbsp;dlažbu. Přivázali mě&nbsp;povříslem ke&nbsp;stromu s&nbsp;ufidlanými větvemi, vůkol plné tribuny, zástupy skandovaly: „Kebab! Kebab! Kebab!“ Zavřel jsem oči a&nbsp;uviděl švadronu lučištníků připravených k&nbsp;palbě. Stáli proti mně, mířili mi&nbsp;do&nbsp;očí. Sto dvacet jich bylo a&nbsp;chřípí se&nbsp;jim chvěla dychtivostí. „Oheň!“ zavelel podporučík a&nbsp;sto dvacet opeřených šípů s&nbsp;ocelovými hroty vyrazilo proti mně. Letěly zvolna, odhodlaně, seřadily se&nbsp;do&nbsp;dvojstupu, šedesát a&nbsp;šedesát, jeden za&nbsp;druhým, nepředbíhaly se, prolítly mi&nbsp;očima a&nbsp;mozkem, na&nbsp;druhé straně hlavy vylítly a&nbsp;spadly na&nbsp;zem. Ležela jich tam pěkná hromádka. Ani jsem je&nbsp;nestačil posbírat.</span></p>
          <p class="chunk" data-nb-ref-number="28" data-nb-words="9" data-nb-chars="43"><span class="idea" data-nb-ref-number="28" id="idea28" data-nb-words="9" data-nb-chars="43">Nediv se, Mňau, že&nbsp;mě&nbsp;bolí hlava ještě teď.</span></p>
        </section>
        <section>
          <p class="chunk" data-nb-ref-number="29" data-nb-words="169" data-nb-chars="1008"><span class="idea" data-nb-ref-number="29" id="idea29" data-nb-words="169" data-nb-chars="1008">Za&nbsp;polem slunečnic jsme uviděli červené střechy a&nbsp;věž kostela, moderní, s&nbsp;obdélníkovým půdorysem, zvon zavěšený v&nbsp;železné kleci na&nbsp;vrcholu, nad klecí dřevěný kříž. Domy pod červenými střechami byly bílé. Nad věží kroužili dva ptáci, proti slunci nebylo možné určit, jakou mají barvu a&nbsp;jak jsou velicí, podle tvaru těla a&nbsp;způsobu letu to&nbsp;mohli být krkavci. Polní cesta ústila do&nbsp;silnice. Zaslechli jsme auto a&nbsp;už se&nbsp;nemuseli schovávat, a&nbsp;za ním další a&nbsp;taky v&nbsp;protisměru jela auta jedno za&nbsp;druhým. Byla jiná než ve&nbsp;Spáleném, jiných značek, větší a&nbsp;nablýskanější. Žádné si&nbsp;nás nevšimlo, nikdo nezastavil. Ignoroval nás i&nbsp;bílý brouk s&nbsp;nápisem Gendarmerie, plný četníků. Tak jsme došli na&nbsp;počátek úpravného městečka. Když jsme si&nbsp;na&nbsp;ceduli u&nbsp;silnice přečetli, jak se&nbsp;město jmenuje, podívali jsme se&nbsp;na&nbsp;sebe jako spadlí z&nbsp;nebe. Jako bychom nemohli pochopit, co&nbsp;ta&nbsp;dvě slova znamenají. Pak jsme se&nbsp;dali do&nbsp;smíchu. Smáli jsme se&nbsp;jako blázni, řehtali se&nbsp;jako Vladislávek Raus. Na&nbsp;ceduli bylo napsáno: NEU BRENNSTADT.</span></p>
          <p class="chunk" data-nb-ref-number="30" data-nb-words="49" data-nb-chars="294"><span class="idea" data-nb-ref-number="30" id="idea30" data-nb-words="49" data-nb-chars="294">Nejdřív jsme šli podél drátěného plotu kolem pečlivě poskládaných prken různé tloušťky a&nbsp;velikosti, kolem trámků a&nbsp;trámů, kolem parkoviště plného osobních aut u&nbsp;nízké tovární haly, na&nbsp;které byl nápis…&nbsp;– A&nbsp;tu jsme se&nbsp;s&nbsp;Růženkou zase na&nbsp;sebe podívali v&nbsp;bezmezném údivu: VINZ.&nbsp;TLACH&nbsp;– MÖBELFABRIK.</span></p>
          <p class="chunk" data-nb-ref-number="31" data-nb-words="28" data-nb-chars="146"><span class="idea" data-nb-ref-number="31" id="idea31" data-nb-words="28" data-nb-chars="146">Copak se&nbsp;dá&nbsp;něčemu takovému uvěřit? To&nbsp;není možné, to&nbsp;se&nbsp;nám jenom zdá, to&nbsp;není pravda… Nevěříš, Mňau? Můžeš si&nbsp;tam zajet, není to&nbsp;zas tak daleko.</span></p>
          <p class="chunk" data-nb-ref-number="32" data-nb-words="85" data-nb-chars="529"><span class="idea" data-nb-ref-number="32" id="idea32" data-nb-words="85" data-nb-chars="529">Městečko bylo nové, postavené před nemnoha lety a&nbsp;z&nbsp;jedné vody. Domy sice nebyly stejné, lišily se&nbsp;tvarem a&nbsp;velikostí, počtem pater a&nbsp;oken, druhem kytek za&nbsp;okny a&nbsp;v&nbsp;zahradách, ale jako by&nbsp;je&nbsp;vymyslel jeden architekt. Všude plno zeleně, zametené chodníky, mladé lípy podél hlavní ulice. Uprostřed náměstí kašna se&nbsp;zlatými kapry a&nbsp;Bohorodička s&nbsp;dítětem v&nbsp;náručí na&nbsp;pískovcovém sloupu; na&nbsp;náměstí radnice, banka, cukrárna, obchody se&nbsp;vším možným. A&nbsp;pak jsme uviděli knihkupectví HERMANN BÜCHLER BÜCHER a&nbsp;hostinec ZU&nbsp;HÜBSCHER WIRTIN:</span></p>
          <p class="chunk" data-nb-ref-number="33" data-nb-words="5" data-nb-chars="25"><span class="idea" data-nb-ref-number="33" id="idea33" data-nb-words="5" data-nb-chars="25">„Kam jsme se&nbsp;to&nbsp;dostali?“</span></p>
          <p class="chunk" data-nb-ref-number="34" data-nb-words="7" data-nb-chars="46"><span class="idea" data-nb-ref-number="34" id="idea34" data-nb-words="7" data-nb-chars="46">„Ze Spáleného do&nbsp;Spáleného,“ smála se&nbsp;Růženka.</span></p>
          <p class="chunk" data-nb-ref-number="35" data-nb-words="58" data-nb-chars="354"><span class="idea" data-nb-ref-number="35" id="idea35" data-nb-words="58" data-nb-chars="354">Určitě jsme vypadali jinak než lidé v&nbsp;ulicích a&nbsp;na náměstí, odlišně. Vedle úhledných, pěkně oblečených a&nbsp;vymydlených obyvatel jsme vyhlíželi jako trempíři v&nbsp;nádražní hospodě v&nbsp;neděli večer. Ale žádný z&nbsp;místních nedal najevo ani kosým pohledem údiv nebo opovržení. Nevšímali si&nbsp;nás ani četníci, když jsme seděli na&nbsp;okraji kašny a&nbsp;namáčeli si&nbsp;ruce ve&nbsp;vodě.</span></p>
          <p class="chunk" data-nb-ref-number="36" data-nb-words="3" data-nb-chars="18"><span class="idea" data-nb-ref-number="36" id="idea36" data-nb-words="3" data-nb-chars="18">„Co budeme dělat?“</span></p>
          <p class="chunk" data-nb-ref-number="37" data-nb-words="13" data-nb-chars="81"><span class="idea" data-nb-ref-number="37" id="idea37" data-nb-words="13" data-nb-chars="81">„Půjdem se&nbsp;pomodlit,“ řekla Růženka. „Pán Bůh stál při nás, musíme mu&nbsp;poděkovat.“</span></p>
          <p class="chunk" data-nb-ref-number="38" data-nb-words="42" data-nb-chars="270"><span class="idea" data-nb-ref-number="38" id="idea38" data-nb-words="42" data-nb-chars="270">Kostel nebyl starší než to&nbsp;městečko, moderna zvenku i&nbsp;uvnitř, zasvěcený svatému Antonínu opatovi, ochránci zvířátek. Světec tam stál dřevěný, nestylově barokní, bez pravé ruky. Dal jsem ji&nbsp;Vladislávkovi k&nbsp;narozeninám, teď je&nbsp;s&nbsp;ním v&nbsp;blázinci, pokud mu&nbsp;ji&nbsp;někdo nesebral.</span></p>
          <p class="chunk" data-nb-ref-number="39" data-nb-words="18" data-nb-chars="124"><span class="idea" data-nb-ref-number="39" id="idea39" data-nb-words="18" data-nb-chars="124">Z&nbsp;kostela jsme zamířili na&nbsp;radnici, vydat se&nbsp;světské moci. Měl jsem naučenou větu sestavenou podle česko-německého slovníku.</span></p>
          <p class="chunk" data-nb-ref-number="40" data-nb-words="43" data-nb-chars="273"><span class="idea" data-nb-ref-number="40" id="idea40" data-nb-words="43" data-nb-chars="273">„Vir laufen, vir vilen blajben hír, vir nicht vilen curyk!“ řekl jsem člověkovi, který seděl v&nbsp;prosklené kukani vedle schodiště. Odpověděl cosi s&nbsp;úsměvem, ale německy. Taky jsme se&nbsp;na&nbsp;něj usmáli a&nbsp;krčili bezradně rameny. Naše příprava na&nbsp;útěk byla trestuhodně nedostatečná.</span></p>
          <p class="chunk" data-nb-ref-number="41" data-nb-words="158" data-nb-chars="930"><span class="idea" data-nb-ref-number="41" id="idea41" data-nb-words="158" data-nb-chars="930">„Moment,“ řekl člověk za&nbsp;sklem téměř česky a&nbsp;zvedl telefon. Když domluvil, ukázal na&nbsp;lavici vedle kukaně. Chvíli jsme seděli a&nbsp;hleděli před sebe, naše batohy ležely na&nbsp;zemi vedle nás a&nbsp;vypadaly nepatřičně na&nbsp;vypulírovaných kachličkách. Dívali jsme se&nbsp;před sebe a&nbsp;nevěděli, co&nbsp;bychom si&nbsp;řekli. Vzal jsem Růženku za&nbsp;ruku a&nbsp;držel se&nbsp;jí, taky Růženka se&nbsp;mě&nbsp;držela za&nbsp;ruku, jako bychom se&nbsp;oba topili. Na&nbsp;to&nbsp;jsme nepomysleli, když jsme se&nbsp;rozhodli utéct, když se&nbsp;nám útěk za&nbsp;pomoci vojína Šiguta a&nbsp;zázraku podařil. Ani když jsme vykračovali podél slunečnic, nás nenapadlo, co&nbsp;bude dál. Teprve teď, na&nbsp;radnici v&nbsp;Neu Brennstadtu jsme si&nbsp;uvědomili, že&nbsp;nevíme, kam se&nbsp;ženeme a&nbsp;co tam chceme… Topili jsme se&nbsp;v&nbsp;nablýskaných kachličkách a&nbsp;zachraňovali se&nbsp;navzájem, polykali andělíčky. Po&nbsp;chvíli se&nbsp;ozvaly na&nbsp;schodišti rozvážné kroky. Sestupoval k&nbsp;nám starý pán s&nbsp;pleší a&nbsp;bílým plnovousem, v&nbsp;tmavém obleku, pod krkem znaveného motýla s&nbsp;puntíky.</span></p>
          <p class="chunk" data-nb-ref-number="42" data-nb-words="42" data-nb-chars="255"><span class="idea" data-nb-ref-number="42" id="idea42" data-nb-words="42" data-nb-chars="255">„To jsou k&nbsp;nám hosté,“ řekl česky. „Vítejte v&nbsp;Neu Brennstadt!“&nbsp;– Na&nbsp;jeho výslovnosti bylo poznat, že&nbsp;nemluví mateřským jazykem, ale čert vzal výslovnost, bylo mu&nbsp;rozumět! Připadal nám jako anděl sestupující shůry. „Půjdeme raději do&nbsp;hospody, co&nbsp;vy&nbsp;na&nbsp;to?“</span></p>
          <p class="chunk" data-nb-ref-number="43" data-nb-words="35" data-nb-chars="196"><span class="idea" data-nb-ref-number="43" id="idea43" data-nb-words="35" data-nb-chars="196">„Ano.“ Řekli bychom ano, i&nbsp;kdyby nám oznámil, že&nbsp;půjdeme do&nbsp;šatlavy, ale hospoda je&nbsp;přece jenom lepší.&nbsp;– Byl to&nbsp;pan starosta a&nbsp;zavedl nás do&nbsp;hostince Zu&nbsp;hübscher Wirtin na&nbsp;protější straně náměstí.</span></p>
          <p class="chunk" data-nb-ref-number="44" data-nb-words="40" data-nb-chars="267"><span class="idea" data-nb-ref-number="44" id="idea44" data-nb-words="40" data-nb-chars="267">Hostinec patřil postarší dámě s&nbsp;namodralými šedinami, přišla přivítat pana starostu osobně. Vzpomněl jsem si&nbsp;na&nbsp;původní vývěsní štít Švarné šenkýřky ze&nbsp;Spáleného, na&nbsp;jméno, které se&nbsp;psalo jinak, než by&nbsp;člověk předpokládal, proto jsem si&nbsp;je&nbsp;zapamatoval: Johanna Klajn.</span></p>
          <p class="chunk" data-nb-ref-number="45" data-nb-words="5" data-nb-chars="34"><span class="idea" data-nb-ref-number="45" id="idea45" data-nb-words="5" data-nb-chars="34">„Johanna Klajn,“ řekl jsem nahlas.</span></p>
          <p class="chunk" data-nb-ref-number="46" data-nb-words="6" data-nb-chars="34"><span class="idea" data-nb-ref-number="46" id="idea46" data-nb-words="6" data-nb-chars="34">„Trefa!“ řekla ta&nbsp;dáma taky česky.</span></p>
          <p class="chunk" data-nb-ref-number="47" data-nb-words="191" data-nb-chars="1070"><span class="idea" data-nb-ref-number="47" id="idea47" data-nb-words="191" data-nb-chars="1070">A&nbsp;tak jsme se, Mňau, ocitli v&nbsp;Novém Spáleném, jen se&nbsp;tu&nbsp;mluvilo jinak a&nbsp;místo březových košťat pili jsme Schwechater&nbsp;– taky nic moc, ale guláš byl jako od&nbsp;Kláry. Dobrá hospoda se&nbsp;pozná podle guláše. Byl to&nbsp;dobrý guláš. A&nbsp;ten plešatý pan starosta byl knihkupec a&nbsp;jmenoval se&nbsp;Hermann Büchler, rodák ze&nbsp;Spáleného Brennstadtu. Žena Hildegard mu&nbsp;před pěti lety zemřela a&nbsp;děti se&nbsp;rozutekly do&nbsp;světa už&nbsp;dávno. Ocitli jsme se&nbsp;mezi vyhnanci. Našinci je&nbsp;vyhnali z&nbsp;jejich domovů. Měli by&nbsp;nás kvůli tomu nemít rádi a&nbsp;někteří nás rádi neměli, vždyť jsme vlezli do&nbsp;jejich postelí a&nbsp;cpali se&nbsp;jejich uzeným, povidly a&nbsp;hrachem… Přijali nás tu&nbsp;mezi sebe se&nbsp;vší důstojností, jako krajany. Chtěli vědět, jak to&nbsp;dnes v&nbsp;jejich starém Brennstadtu vypadá. Moc potěšující zprávy jsme pro ně&nbsp;neměli. Nejvíc je&nbsp;rmoutil rozbitý kostel a&nbsp;domobranný gardista na&nbsp;místě morového sloupu. A&nbsp;já jsem si&nbsp;uvědomil, jaká křivda se&nbsp;jim stala, že&nbsp;byli vyhnáni ze&nbsp;svého domova do&nbsp;ciziny. Ale copak jsem já&nbsp;někoho vyhnal? Vždyť i&nbsp;nás dva vlastně našinci vyhnali… A&nbsp;taky jsem si&nbsp;uvědomil, že&nbsp;i&nbsp;v&nbsp;cizině se&nbsp;dá&nbsp;žít.</span></p>
          <p class="chunk" data-nb-ref-number="48" data-nb-words="9" data-nb-chars="60"><span class="idea" data-nb-ref-number="48" id="idea48" data-nb-words="9" data-nb-chars="60">Pohádky nemohou být příliš dlouhé, Mňau, vezmeme to&nbsp;zkrátka:</span></p>
          <p class="chunk" data-nb-ref-number="49" data-nb-words="104" data-nb-chars="647"><span class="idea" data-nb-ref-number="49" id="idea49" data-nb-words="104" data-nb-chars="647">Johanna Klajn nás ubytovala ve&nbsp;svém hostinci v&nbsp;patře; každému přidělila pokoj na&nbsp;opačném konci chodby, i&nbsp;když jsme se&nbsp;zpěčovali, že&nbsp;si&nbsp;vystačíme s&nbsp;jedním, jenže jak by&nbsp;to&nbsp;vypadalo, říkala Johanna Klajn, když nejsme manželé. Pan Büchler nás zavezl do&nbsp;Vídně na&nbsp;cizineckou policii, požádat o&nbsp;povolení k&nbsp;pobytu. Vyřídil to&nbsp;za&nbsp;nás, jenom jsme se&nbsp;podepsali na&nbsp;několik papírů a&nbsp;úředníci s&nbsp;úředními obličeji nás nespolkli, dali nám razítko a&nbsp;podali ruku. Nemuseli jsme do&nbsp;uprchlického tábora, o&nbsp;němž se&nbsp;vyprávěly strašidelné zkazky, pan starosta a&nbsp;knihkupec Hermann Büchler nás odvezl zpátky do&nbsp;Nového Spáleného, do&nbsp;nového domova, do&nbsp;nových dobrodružství.</span></p>
          <p class="chunk" data-nb-ref-number="50" data-nb-words="164" data-nb-chars="979"><span class="idea" data-nb-ref-number="50" id="idea50" data-nb-words="164" data-nb-chars="979">V&nbsp;Neu Brennstadtu jsme se&nbsp;začali ohlížet po&nbsp;práci, abychom měli na&nbsp;byt a&nbsp;stravu, abychom nemuseli žít z&nbsp;podpory, o&nbsp;níž se&nbsp;zmínil pan starosta, že&nbsp;na&nbsp;ni&nbsp;máme nárok. Vyděsilo mě&nbsp;pomyšlení, že&nbsp;bych mohl být sociální případ se&nbsp;zdravýma rukama. Práci jsem našel u&nbsp;malíře pokojů a&nbsp;natěrače Siegfrieda Löfflera. Uměl říct českou větu: Ja&nbsp;sem Tiger! Naučil ho&nbsp;to&nbsp;dědeček. Při válečkování stěn a&nbsp;natírání zárubní nám počáteční jazyková bariéra nevadila, při malování se&nbsp;spíš hvízdá, a&nbsp;to nám šlo skvěle, dvojhlasně. Růženka nastoupila v&nbsp;továrně na&nbsp;nábytek Vinz.&nbsp;Tlacha mladšího. Výzdobnu tam sice neměli, zpočátku zametala piliny, ale po&nbsp;týdnu zametání jí&nbsp;svěřili psaní adres a&nbsp;lepení známek na&nbsp;dopisy. Tak nádherně jako má&nbsp;Růženka dosud nikdo známku nenalepil. Přitom jsme se&nbsp;učili mluvit. U&nbsp;lidí, Mňau, je&nbsp;to&nbsp;zapotřebí víc než u&nbsp;koček. Vy&nbsp;si&nbsp;vystačíte s&nbsp;jedním mňau a&nbsp;zbytek dopovíte řečí těla, zatímco my&nbsp;jsme bytosti upovídané, proto si&nbsp;moc nerozumíme, i&nbsp;když mluvíme stejným jazykem.</span></p>
          <p class="chunk" data-nb-ref-number="51" data-nb-words="60" data-nb-chars="371"><span class="idea" data-nb-ref-number="51" id="idea51" data-nb-words="60" data-nb-chars="371">Ještě jsme museli završit to, co&nbsp;jsme si&nbsp;předsevzali a&nbsp;nestačili dokonat. Pro pořádek a&nbsp;taky kvůli tomu, abychom se&nbsp;nemuseli scházet potají, abych nad ránem nemusel ťapkat temnou chodbou z&nbsp;Růženčiny vyhřáté postele do&nbsp;své studené. Johanna Klajn byla dobrotivá, ale prudérní a&nbsp;my jsme byli její hosté. Pan starosta trval na&nbsp;tom, abychom na&nbsp;svatbu pozvali Růženčiny rodiče.</span></p>
          <p class="chunk" data-nb-ref-number="52" data-nb-words="11" data-nb-chars="73"><span class="idea" data-nb-ref-number="52" id="idea52" data-nb-words="11" data-nb-chars="73">„Vdává se&nbsp;jejich jediná dcera, sluší se&nbsp;pozvat aspoň nejbližší příbuzné.“</span></p>
          <p class="chunk" data-nb-ref-number="53" data-nb-words="13" data-nb-chars="89"><span class="idea" data-nb-ref-number="53" id="idea53" data-nb-words="13" data-nb-chars="89">„Haha!“ zasmála se&nbsp;Růženka. „Nejbližší příbuzné… Na&nbsp;cikánskou svatbu se&nbsp;zve celá rodina!“</span></p>
          <p class="chunk" data-nb-ref-number="54" data-nb-words="24" data-nb-chars="144"><span class="idea" data-nb-ref-number="54" id="idea54" data-nb-words="24" data-nb-chars="144">„Skrz železnou oponu neprojde ani noha,“ řekl jsem. Přiznám se, Mňau, bez mučení, že&nbsp;mě&nbsp;představa cikánské svatby v&nbsp;naší situaci vyvedla z&nbsp;míry.</span></p>
          <p class="chunk" data-nb-ref-number="55" data-nb-words="20" data-nb-chars="116"><span class="idea" data-nb-ref-number="55" id="idea55" data-nb-words="20" data-nb-chars="116">„Ať se&nbsp;tam někdo chytne za&nbsp;nos. Budou muset úředně zdůvodnit, proč jim cestu za&nbsp;hranice nepovolí,“ řekl pan Büchler.</span></p>
        </section>
        <section>
          <p class="chunk" data-nb-ref-number="56" data-nb-words="23" data-nb-chars="143"><span class="idea" data-nb-ref-number="56" id="idea56" data-nb-words="23" data-nb-chars="143"><em>Vaše návštěva Vaší dcery z&nbsp;důvodu její vlastní svatby se&nbsp;zamítá. Není v&nbsp;souladu se&nbsp;státními zájmy. S&nbsp;pozdravem Oldřich Bastl, vedoucí oddělení.</em></span></p>
        </section>
        <section>
          <p class="chunk" data-nb-ref-number="57" data-nb-words="45" data-nb-chars="305"><span class="idea" data-nb-ref-number="57" id="idea57" data-nb-words="45" data-nb-chars="305">Tak to&nbsp;mému tchánovi Milanu Bandymu napsali z&nbsp;oddělení ministerstva vnitra, které mělo v&nbsp;referátu přidělování pasů a&nbsp;cestovních doložek a&nbsp;zamítání cest občanů do&nbsp;kapitalistické ciziny. Na&nbsp;úřední dotaz starosty městyse Neu Brennstadt Hermanna Büchlera, s&nbsp;jakými zájmy není cesta v&nbsp;souladu, odpověď nedošla.</span></p>
          <p class="chunk" data-nb-ref-number="58" data-nb-words="63" data-nb-chars="370"><span class="idea" data-nb-ref-number="58" id="idea58" data-nb-words="63" data-nb-chars="370">Naše svatba byla skromná a&nbsp;krásná. Taky svědky jsme měli, to&nbsp;se&nbsp;musí, malířského mistra Siegfrieda Löfflera a&nbsp;majitelku hostince Johannu Klajn. Oddáni jsme byli nejdřív na&nbsp;radnici. Pan starosta měl na&nbsp;prsou znak města Neu Brennstadt&nbsp;– dva černé krkavce a&nbsp;polovinu bílého kola s&nbsp;šesti loukotěmi v&nbsp;červeném poli. Promlouval k&nbsp;nám jenom chvilku a&nbsp;pak se&nbsp;nás na&nbsp;něco zeptal.</span></p>
          <p class="chunk" data-nb-ref-number="59" data-nb-words="4" data-nb-chars="31"><span class="idea" data-nb-ref-number="59" id="idea59" data-nb-words="4" data-nb-chars="31">„Ja!“ odpověděl jsem odhodlaně.</span></p>
          <p class="chunk" data-nb-ref-number="60" data-nb-words="175" data-nb-chars="1050"><span class="idea" data-nb-ref-number="60" id="idea60" data-nb-words="175" data-nb-chars="1050">„Ja,“ špitla Růženka. A&nbsp;přitom jsme nevěděli, jak zněla otázka. Políbili jsme se&nbsp;a&nbsp;vyměnili si&nbsp;prsteny, skoro stříbrné, vymalovali a&nbsp;vyzametali jsme si&nbsp;na&nbsp;ně&nbsp;sami. Pak jsme podepsali, čemu jsme nerozuměli, a&nbsp;to bylo uloženo v&nbsp;matrice města, které tu&nbsp;bylo postaveno snad jenom proto, abychom se&nbsp;v&nbsp;něm zachránili. Prsteny jsme si&nbsp;zase sundali a&nbsp;chvátali do&nbsp;kostela. Bylo tam plno, celé Nové Spálené se&nbsp;přišlo podívat, jak je&nbsp;Růženka krásná v&nbsp;bílých šatech z&nbsp;půjčovny. Obřad v&nbsp;kostele byl barvitější a&nbsp;snad i&nbsp;závaznější, neboť co&nbsp;Bůh spojí, to&nbsp;by&nbsp;mělo držet. Voněly tam kytky a&nbsp;kadidlo, cinkaly zvonky, linula se&nbsp;varhanní hudba a&nbsp;zbožné prozpěvování. Zopakovali jsme své ja&nbsp;před knězem, opět se&nbsp;políbili a&nbsp;navlékli si&nbsp;prsteny už&nbsp;napořád.&nbsp;– Před kostelem na&nbsp;nás čekalo překvapení: sedmero krkavců, Růženčiných bratrů, nás tam zasypalo několika kilogramy rýže&nbsp;– pro štěstí. Kde se&nbsp;tu&nbsp;vzali? Přilétli… A&nbsp;jak přiletěli, tak zase odletěli.&nbsp;– Svatební hostinu přichystala Johanna Klajn u&nbsp;Švarné šenkýřky v&nbsp;extrovně a&nbsp;pak nám dovolila ulehnout v&nbsp;jedné posteli.</span></p>
        </section>
        <section>
          <p class="chunk" data-nb-ref-number="61" data-nb-words="105" data-nb-chars="653"><span class="idea" data-nb-ref-number="61" id="idea61" data-nb-words="105" data-nb-chars="653">V&nbsp;Neu Brennstadtu vydávali tiskovinu s&nbsp;názvem Neubrennstädter Blätter. Redakce byla na&nbsp;radnici a&nbsp;pan starosta občas přispíval. Taky o&nbsp;naší svatbě tu&nbsp;byl odstaveček. Šéfem a&nbsp;autorem většiny článků byl učitel němčiny ze&nbsp;základní školy Hasi Braun, vrstevník a&nbsp;kamarád. Plátek to&nbsp;byl sympatický, dobrá učební pomůcka. Louskali jsme jej se&nbsp;slovníkem v&nbsp;ruce od&nbsp;první až&nbsp;do&nbsp;poslední stránky, dozvěděli jsme se, co&nbsp;se&nbsp;v&nbsp;našem městečku v&nbsp;uplynulém týdnu přihodilo a&nbsp;co se&nbsp;v&nbsp;nejbližší době přihodit má, a&nbsp;navíc jsme přitom pochytili nová slova a&nbsp;větné vazby. Byl tam i&nbsp;dětský koutek: pohádka, básnička, jednoduchá křížovka, rébus, soutěž… Výtvarná úroveň nevalná.</span></p>
          <p class="chunk" data-nb-ref-number="62" data-nb-words="31" data-nb-chars="185"><span class="idea" data-nb-ref-number="62" id="idea62" data-nb-words="31" data-nb-chars="185">„Nakresli jim tam prasátko s&nbsp;kníry, truhlíku, ať&nbsp;to&nbsp;pozvedneš!“ napadlo Růženku. Mohl jsem se&nbsp;tu&nbsp;blýsknout něčím, co&nbsp;umím, ale zanedbávám.&nbsp;– Jak prostě počala má&nbsp;strmá cesta ke&nbsp;hvězdám!</span></p>
          <p class="chunk" data-nb-ref-number="63" data-nb-words="59" data-nb-chars="359"><span class="idea" data-nb-ref-number="63" id="idea63" data-nb-words="59" data-nb-chars="359">Pustil jsem se&nbsp;do&nbsp;kreslení seriálu pro děti&nbsp;– jeho hrdinou bylo prasátko s&nbsp;kníry. Děj jsme vymýšleli s&nbsp;Růženkou v&nbsp;posteli. Děti byly nadšené a&nbsp;také rodiče si&nbsp;seriálu všimli a&nbsp;našli v&nbsp;něm zalíbení. Náklad časopejsku se&nbsp;zdesateronásobil, začali ho&nbsp;prodávat i&nbsp;v&nbsp;okresním městě Hollabrunnu. Příběhy ušmudlaného prasátka s&nbsp;kníry od&nbsp;povidel začaly bavit celý okres.</span></p>
          <p class="chunk" data-nb-ref-number="64" data-nb-words="100" data-nb-chars="607"><span class="idea" data-nb-ref-number="64" id="idea64" data-nb-words="100" data-nb-chars="607">Jednou v&nbsp;neděli odpoledne pro mě&nbsp;přiběhla Johanna, že&nbsp;mám dole telefon. Dringend! Vylezl jsem z&nbsp;postele od&nbsp;Růženky, zrovna jsme vymýšleli další příběh, dobrodružnou plavbu prasátka do&nbsp;Země Františka Josefa na&nbsp;vyvrácených dveřích od&nbsp;chlívku a&nbsp;setkání s&nbsp;tuleni. Volal mi&nbsp;redaktor z&nbsp;celostátního deníku Der neue Kurier a&nbsp;cosi mi&nbsp;naléhavě vykládal. Věděl jsem, že&nbsp;mluví o&nbsp;praseti, ale nevěděl jsem, co&nbsp;mi&nbsp;říká, protože mluvil zbrkle a&nbsp;německy. A&nbsp;tak jsem do&nbsp;pauz s&nbsp;otazníkem, které po&nbsp;jeho tirádách následovaly a&nbsp;nechávaly mi&nbsp;prostor, odpovídal osvědčeným slovem, jež mi&nbsp;přineslo tolik štěstí: ja.&nbsp;– Ja, ja, ja…</span></p>
          <p class="chunk" data-nb-ref-number="65" data-nb-words="48" data-nb-chars="279"><span class="idea" data-nb-ref-number="65" id="idea65" data-nb-words="48" data-nb-chars="279">„Wunderbar!“ zvolal ten muž z&nbsp;deníku Der neue Kurier a&nbsp;zavěsil.&nbsp;– Od&nbsp;příštího měsíce začalo vycházet prasátko s&nbsp;kníry v&nbsp;rámečku na&nbsp;šesté straně Kurýra a&nbsp;komentovalo politické dění v&nbsp;zemi, v&nbsp;Evropě, na&nbsp;celém světě. A&nbsp;na mém kontě v&nbsp;Rajfajzence se&nbsp;začaly objevovat sympatické sumy.</span></p>
          <p class="chunk" data-nb-ref-number="66" data-nb-words="53" data-nb-chars="282"><span class="idea" data-nb-ref-number="66" id="idea66" data-nb-words="53" data-nb-chars="282">Bylo to&nbsp;na&nbsp;pováženou. Osud na&nbsp;nás opět kývl přívětivou rukou, museli jsme se&nbsp;zamyslet, co&nbsp;s&nbsp;tím. V&nbsp;Neu Brennstadtu se&nbsp;nám líbilo, lidé tu&nbsp;byli na&nbsp;nás hodní… Jenže svět je&nbsp;veliký, skýtá tolik možností! Přece nezůstaneme v&nbsp;takové díře u&nbsp;hranic po&nbsp;celý život… I&nbsp;když díra je&nbsp;to&nbsp;vlídná.</span></p>
          <p class="chunk" data-nb-ref-number="67" data-nb-words="8" data-nb-chars="55"><span class="idea" data-nb-ref-number="67" id="idea67" data-nb-words="8" data-nb-chars="55">„Jste mladí, měli byste studovat!“ řekla Johanna Klajn.</span></p>
          <p class="chunk" data-nb-ref-number="68" data-nb-words="13" data-nb-chars="86"><span class="idea" data-nb-ref-number="68" id="idea68" data-nb-words="13" data-nb-chars="86">„Nic lepšího by&nbsp;mě&nbsp;nenapadlo,“ souhlasil pan starosta. „Jeďte do&nbsp;Vídně na&nbsp;univerzitu!“</span></p>
          <p class="chunk" data-nb-ref-number="69" data-nb-words="7" data-nb-chars="41"><span class="idea" data-nb-ref-number="69" id="idea69" data-nb-words="7" data-nb-chars="41">„U&nbsp;Švarné šenkýřky vám budu držet místo.“</span></p>
          <p class="chunk" data-nb-ref-number="70" data-nb-words="72" data-nb-chars="424"><span class="idea" data-nb-ref-number="70" id="idea70" data-nb-words="72" data-nb-chars="424">Moc se&nbsp;nám ulevilo, zrovna tyhle dva jsme nechtěli odchodem zarmoutit, byl to&nbsp;jejich nápad. A&nbsp;nebyl vůbec špatný. Ve&nbsp;Vídni jsme se&nbsp;zapsali na&nbsp;Univerzitu užitého umění: Růženka na&nbsp;keramiku a&nbsp;mě zlákala&nbsp;– po&nbsp;úspěších s&nbsp;fousatým prasátkem&nbsp;– knižní grafika. V&nbsp;Ottakringu jsme si&nbsp;pronajali malý byt: pokoj, kuchyň, kabinet a&nbsp;sprchový kout a&nbsp;koupili si&nbsp;ojetého citroëna&nbsp;2CV, kačenu žluté barvy, a&nbsp;stali se&nbsp;z&nbsp;nás zazobaní studenti.</span></p>
          <p class="chunk" data-nb-ref-number="71" data-nb-words="19" data-nb-chars="121"><span class="idea" data-nb-ref-number="71" id="idea71" data-nb-words="19" data-nb-chars="121">„A&nbsp;co děťátko, manželko má?“ zeptal jsem se&nbsp;Růženky jednou ráno nad vajíčkem naměkko, tyrolským špekem, sýrem a&nbsp;topinkou.</span></p>
          <p class="chunk" data-nb-ref-number="72" data-nb-words="14" data-nb-chars="79"><span class="idea" data-nb-ref-number="72" id="idea72" data-nb-words="14" data-nb-chars="79">„Až dostudujem!“&nbsp;– Bylo tedy rozhodnuto. Až&nbsp;dostudujeme&nbsp;– je&nbsp;ti&nbsp;to&nbsp;jasný, Mňau?</span></p>
          <p class="chunk" data-nb-ref-number="73" data-nb-words="159" data-nb-chars="987"><span class="idea" data-nb-ref-number="73" id="idea73" data-nb-words="159" data-nb-chars="987">Prasátko s&nbsp;kníry v&nbsp;Novém Kurýru nás živilo a&nbsp;šatilo nadstandardně, němčinu jsme zvládali natolik, že&nbsp;jsme mohli studovat. Prožívali jsme ve&nbsp;Vídni šťastné roky, řekl bych, Mňau, že&nbsp;to&nbsp;bylo nejšťastnější období mého života. Ve&nbsp;Vídni pečou dobrý chleba, prodávají skvělé víno a&nbsp;lidé jsou tu&nbsp;veselí. Jezdili jsme na&nbsp;kole, koupali se&nbsp;ve&nbsp;Starém Dunaji, houpali se&nbsp;v&nbsp;Prátru a&nbsp;lyžovali v&nbsp;Alpách. A&nbsp;taky studovali. Uvědomoval jsem si, kolik toho ještě neumím, jak nehorázná to&nbsp;byla drzost začít publikovat. Ani ruku jsem neuměl pořádně nakreslit, vždyť prase má&nbsp;přece kopýtka! Pilně jsem kreslil a&nbsp;kreslil, abych nezůstal trčet v&nbsp;Novém Kurýru s&nbsp;politicky orientovaným prasátkem. Protože jsem tomu člověkovi, který mi&nbsp;jednou v&nbsp;neděli odpoledne zavolal do&nbsp;Neu Brennstadtu a&nbsp;já mu&nbsp;nerozuměl, odkýval nedůstojné podmínky, které mne zotročily. Moje prasátko se&nbsp;v&nbsp;novinách nechovalo tak, jak bych já&nbsp;chtěl, ale říkalo to, co&nbsp;mu&nbsp;nařídili v&nbsp;redakci. Řekl jsem Růžence, že&nbsp;až&nbsp;dostudujeme, smlouvu vypovím.</span></p>
          <p class="chunk" data-nb-ref-number="74" data-nb-words="8" data-nb-chars="56"><span class="idea" data-nb-ref-number="74" id="idea74" data-nb-words="8" data-nb-chars="56">„Až dostudujem, budeme mít děťátko…“ slíbila mi&nbsp;Růženka.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>