<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II">
    <meta name="apple-mobile-web-app-capable" content="yes">
    <title>II</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Jen šmouha po nebi">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jen šmouha po nebi">
    <meta property="og:title" content="Jen šmouha po nebi">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Jen šmouha po nebi">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./jen_smouha_po_nebi_007.html">
    <link rel="next" href="./jen_smouha_po_nebi_009.html">
    <meta name="nb-order" content="4">
    <link rel="self" href="jen_smouha_po_nebi_008.html">
    <meta name="nb-identifier" content="binar-jen-smouha-po-nebi-e936d24">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2502" data-nb-chars="15179">
    <nav role="doc-toc">
      <ul class="plain section">
        <li><a href="jen_smouha_po_nebi_007.html">I</a></li>
        <li><a href="jen_smouha_po_nebi_008.html">II</a></li>
        <li><a href="jen_smouha_po_nebi_009.html">III</a></li>
        <li><a href="jen_smouha_po_nebi_010.html">IV</a></li>
        <li><a href="jen_smouha_po_nebi_011.html">V</a></li>
        <li><a href="jen_smouha_po_nebi_012.html">VI</a></li>
        <li><a href="jen_smouha_po_nebi_013.html">VII</a></li>
        <li><a href="jen_smouha_po_nebi_014.html">VIII</a></li>
        <li><a href="jen_smouha_po_nebi_015.html">IX</a></li>
        <li><a href="jen_smouha_po_nebi_016.html">X</a></li>
        <li><a href="jen_smouha_po_nebi_017.html">XI</a></li>
        <li><a href="jen_smouha_po_nebi_018.html">XII</a></li>
        <li><a href="jen_smouha_po_nebi_019.html">XIII</a></li>
        <li><a href="jen_smouha_po_nebi_020.html">XIV</a></li>
        <li><a href="jen_smouha_po_nebi_021.html">XV</a></li>
        <li><a href="jen_smouha_po_nebi_022.html">XVI</a></li>
        <li><a href="jen_smouha_po_nebi_023.html">XVII</a></li>
        <li><a href="jen_smouha_po_nebi_024.html">XVIII</a></li>
        <li><a href="jen_smouha_po_nebi_025.html">XIX</a></li>
        <li><a href="jen_smouha_po_nebi_026.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">II</span></h1>
        <section>
          <p class="chunk" data-nb-ref-number="2" data-nb-words="54" data-nb-chars="299"><span class="idea" data-nb-ref-number="2" id="idea2" data-nb-words="54" data-nb-chars="299">Dnes ráno mi&nbsp;jako potvrzení našich nadstandardních vztahů přinesla kočka Mňau půlku mrtvé myši&nbsp;– sama ji&nbsp;ulovila, sama ji&nbsp;zahubila&nbsp;– a&nbsp;trvala na&nbsp;tom, abych ji&nbsp;spořádal. Byla to&nbsp;zadní půlka, ta&nbsp;lepší, obě kýty a&nbsp;ocásek. Sama si&nbsp;ponechala myší přední: hlavu a&nbsp;hrudníček s&nbsp;pacičkami. Už&nbsp;to&nbsp;měla v&nbsp;sobě.</span></p>
          <p class="chunk" data-nb-ref-number="3" data-nb-words="40" data-nb-chars="230"><span class="idea" data-nb-ref-number="3" id="idea3" data-nb-words="40" data-nb-chars="230">„Neblázni, Mňau, mělas dělit podél, spravedlivě. Jak já&nbsp;k&nbsp;tomu přijdu, aby se&nbsp;mi&nbsp;podstrojovalo!“ Jenže Mňau si&nbsp;to&nbsp;nechtěla dát rozmluvit. „Nuže dobrá, já&nbsp;se&nbsp;tedy na&nbsp;oplátku rozdělím s&nbsp;tebou o&nbsp;rajče. Pakliže tě&nbsp;to&nbsp;nevyvede z&nbsp;míry.“</span></p>
          <p class="chunk" data-nb-ref-number="4" data-nb-words="31" data-nb-chars="178"><span class="idea" data-nb-ref-number="4" id="idea4" data-nb-words="31" data-nb-chars="178">Vyvedlo ji&nbsp;to&nbsp;z&nbsp;míry natolik, že&nbsp;už&nbsp;na&nbsp;myši netrvala. Provedli jsme oboustranně výhodný výměnný obchod: já&nbsp;jsem dal Mňau svou půlku myši a&nbsp;ona mi&nbsp;oplátkou svoji polovinu rajčete.</span></p>
        </section>
        <section>
          <p class="chunk" data-nb-ref-number="5" data-nb-words="55" data-nb-chars="306"><span class="idea" data-nb-ref-number="5" id="idea5" data-nb-words="55" data-nb-chars="306">Počátek nového příběhu se&nbsp;člověku vryje do&nbsp;mysli hlouběji než jeho průběh. Přestože je&nbsp;to&nbsp;tak dávno, mám všechno v&nbsp;živé paměti. Měli v&nbsp;tom pořádný zmatek. Bylo vidět, že&nbsp;to&nbsp;dělají poprvé, že&nbsp;s&nbsp;tím nemají žádné zkušenosti. V&nbsp;pozdním podzimu nás zahnali do&nbsp;Spáleného.&nbsp;– Tam je&nbsp;to&nbsp;pro vás, holoto, dobré dost!</span></p>
          <p class="chunk" data-nb-ref-number="6" data-nb-words="98" data-nb-chars="651"><span class="idea" data-nb-ref-number="6" id="idea6" data-nb-words="98" data-nb-chars="651">Na&nbsp;vybombardovaném prostranství za&nbsp;divadlem shromáždili hrstku lidí, kteří k&nbsp;sobě nepasovali, těžko říct, podle jakého klíče, ani jsme se&nbsp;všichni navzájem neznali. Pokud jsme se&nbsp;znali, například já&nbsp;s&nbsp;panem profesorem Zarašovským a&nbsp;jeho dcerou Zuzičkou, a&nbsp;taky s&nbsp;panem Frostem, neměli jsme příležitost vyměnit si&nbsp;navzájem ani pár slov, svěřit se&nbsp;s&nbsp;obavami a&nbsp;pochybnostmi. Potrhlého chlápka v&nbsp;utahaném pracovním plášti s&nbsp;natrženou kapsou, staršího pána a&nbsp;jeho postiženého syna jsem viděl poprvé. Hlavu tříčlenné rodiny, vyzáblého dlouhána jsem znal od&nbsp;vidění z&nbsp;knihkupectví. Patřila k&nbsp;němu ještě boubelatá žena, předpubertální děvče a&nbsp;pes podobný lišce.</span></p>
          <p class="chunk" data-nb-ref-number="7" data-nb-words="160" data-nb-chars="969"><span class="idea" data-nb-ref-number="7" id="idea7" data-nb-words="160" data-nb-chars="969">Všichni jsme se&nbsp;tvářili vyděšeně, protože jsme byli vyděšení, jenom ten postižený se&nbsp;řehnil, jako bychom se&nbsp;chystali na&nbsp;výlet. Byli jsme vyvlečeni z&nbsp;domovů bez jediného slůvka vysvětlení, bylo s&nbsp;námi smýkáno nevybíravým způsobem. Mne sem přivlekli dva chlapi s&nbsp;pistolemi; ani nezazvonili, rovnou vyrazili dveře a&nbsp;vtrhli k&nbsp;nám. Možná že&nbsp;zvonili, ale neslyšel jsem je, vyspával jsem totiž kocovinu. Promiň, Mňau, kocovina se&nbsp;koček netýká, je&nbsp;to&nbsp;lidský problém. Po&nbsp;tatínkovi zbyla ve&nbsp;spíži slivovice po&nbsp;dědečkovi, domácí, sedmiletá, plný demižon, a&nbsp;já jsem jí&nbsp;– přiznávám&nbsp;– přišel na&nbsp;chuť, ačkoli mi&nbsp;zpočátku smrděla a&nbsp;pálila mě&nbsp;v&nbsp;krku. Nejdřív jsem k&nbsp;ní přistupoval s&nbsp;ostychem, jako bych ji&nbsp;tatínkovi kradl, jako bych páchal něco nekalého, ale po&nbsp;několika doušcích se&nbsp;smrad změnil ve&nbsp;vůni a&nbsp;ostych ustupoval. Už&nbsp;jsem nebyl tak opuštěný jako předtím, náš velikánský byt jako by&nbsp;se&nbsp;naplnil, s&nbsp;tatínkovou slivovicí po&nbsp;dědečkovi už&nbsp;jsem nebyl sám. Jenom pak ta&nbsp;rána třeskutá…</span></p>
          <p class="chunk" data-nb-ref-number="8" data-nb-words="135" data-nb-chars="763"><span class="idea" data-nb-ref-number="8" id="idea8" data-nb-words="135" data-nb-chars="763">Tvrdili o&nbsp;sobě, že&nbsp;jsou „domobranná garda“, a&nbsp;pídili se&nbsp;po&nbsp;mých rodičích. Bylo to&nbsp;divné, že&nbsp;zrovna oni nevěděli, kde je&nbsp;hledat&nbsp;– tatínka na&nbsp;hřbitově a&nbsp;maminku v&nbsp;blázinci. Na&nbsp;Anku se&nbsp;vůbec neptali. Mávali jakýmsi papírem, a&nbsp;když prošmejdili celý byt, zpřevraceli nábytek a&nbsp;rozpárali kudlou sofa v&nbsp;salonu, spokojili se&nbsp;se&nbsp;mnou a&nbsp;s&nbsp;demižonem. Ani jsem si&nbsp;nestačil ukrojit kus chleba na&nbsp;cestu, jenom jsem ze&nbsp;stolu sebral rohlík od&nbsp;včerejška. Jeden chlap mě&nbsp;popadl zezadu za&nbsp;límec a&nbsp;za kalhoty, zvedl nad zem a&nbsp;takto mě&nbsp;snesl ze&nbsp;schodů na&nbsp;chodník. Druhý se&nbsp;smál, protože našel slivovici a&nbsp;zhluboka se&nbsp;napil. Demižon byl objemný, z&nbsp;více než tří čtvrtin plný. Druhý gardista ho&nbsp;nesl jako první gardista mne: za&nbsp;krk a&nbsp;za zadek, ze&nbsp;schodů však sestupoval mnohem opatrněji.</span></p>
          <p class="chunk" data-nb-ref-number="9" data-nb-words="115" data-nb-chars="684"><span class="idea" data-nb-ref-number="9" id="idea9" data-nb-words="115" data-nb-chars="684">Bylo nás osm lidí a&nbsp;jedno zvíře. Zdálo se, že&nbsp;víc nás už&nbsp;nebude. Měli jsme zakázáno mluvit, mířily na&nbsp;nás pistole a&nbsp;pušky. Stáli jsme na&nbsp;vybombardovaném prostranství u&nbsp;divadla a&nbsp;mačkali se&nbsp;k&nbsp;sobě obklíčeni kruhem domobranných gardistů, kteří si&nbsp;radostně a&nbsp;bezostyšně přihýbali z&nbsp;mého demižonu; chtěli jsme být co&nbsp;nejblíž pomyslnému středu, co&nbsp;nejdál od&nbsp;ozbrojenců. Byli jsme hromádka strachu. Pak ještě přivlekli osobu v&nbsp;neforemných teplácích, s&nbsp;ušankou na&nbsp;hlavě, umouněnou od&nbsp;mouru. Vláčela se&nbsp;s&nbsp;otlučeným kufrem z&nbsp;hnědé lepenky, a&nbsp;když jí&nbsp;ho&nbsp;chtěli vzít a&nbsp;vyhodit, bránila ho&nbsp;jako tygřice mláďata. S&nbsp;poškrábanýma rukama a&nbsp;obličeji jí&nbsp;ho&nbsp;nechali.&nbsp;– A&nbsp;už tu&nbsp;byl Komandýr v&nbsp;brigadýrce.</span></p>
          <p class="chunk" data-nb-ref-number="10" data-nb-words="82" data-nb-chars="540"><span class="idea" data-nb-ref-number="10" id="idea10" data-nb-words="82" data-nb-chars="540">Domobranní gardisté mu&nbsp;uvolnili uličku, aby mohl předstoupit před naši nesourodou hrstku. Přes prsa a&nbsp;záda byl přepásán složitou soustavou řemení, jako by&nbsp;měl být zapřažen ve&nbsp;spřežení. Ale nebyl to&nbsp;postroj, nýbrž znak jeho postavení, ve&nbsp;vojenských kruzích nazývaný „dohoda“. Voják takto přepásaný není jen tak ledakdo, nýbrž někdo! Komandýr. Na&nbsp;řemeni z&nbsp;pravého ramene přes prsa k&nbsp;levému boku měl koženou brašnu nazývanou ve&nbsp;vojenských kruzích „rozumbrašna“, protože takovouto brašnu smí nosit jen voják velící, jenž se&nbsp;bez rozumu neobejde.</span></p>
          <p class="chunk" data-nb-ref-number="11" data-nb-words="48" data-nb-chars="288"><span class="idea" data-nb-ref-number="11" id="idea11" data-nb-words="48" data-nb-chars="288">„Ja kamandir, ja&nbsp;vam skažu i&nbsp;vy budětě paslúchať,“ řekl Komandýr zvučným velitelským hlasem. Bylo znát, že&nbsp;je&nbsp;zvyklý velet i&nbsp;za kanonády. „Vy byli stě vylasóvany kak neprjátěli naróda i&nbsp;naród vas zatóčit. My&nbsp;vas neuržezájeme galavíčky, my&nbsp;vam něstěrčímy v&nbsp;ťurmu, no&nbsp;my&nbsp;vam tólko vygónim.“</span></p>
          <p class="chunk" data-nb-ref-number="12" data-nb-words="39" data-nb-chars="240"><span class="idea" data-nb-ref-number="12" id="idea12" data-nb-words="39" data-nb-chars="240">Bylo nám jako po&nbsp;výprasku, hleděli jsme na&nbsp;Komandýra s&nbsp;oprávněnými obavami, jenom postižený chlapec se&nbsp;stále řehnil a&nbsp;řehnit se&nbsp;nepřestal, ani když se&nbsp;na&nbsp;něj Komandýr káravě zahleděl, ani když se&nbsp;domobranní gardisté už&nbsp;už&nbsp;chystali zakročit.</span></p>
          <p class="chunk" data-nb-ref-number="13" data-nb-words="10" data-nb-chars="54"><span class="idea" data-nb-ref-number="13" id="idea13" data-nb-words="10" data-nb-chars="54">„On za&nbsp;to&nbsp;nemůže,“ omlouval ho&nbsp;vyděšený otec, „on je…“</span></p>
          <p class="chunk" data-nb-ref-number="14" data-nb-words="17" data-nb-chars="103"><span class="idea" data-nb-ref-number="14" id="idea14" data-nb-words="17" data-nb-chars="103">„Ja razúmim,“ pokýval Komandýr chápavě hlavou, „on blbyj durák, inak on&nbsp;by&nbsp;něsmjálsa&nbsp;– I&nbsp;těpěr datázy.“</span></p>
          <p class="chunk" data-nb-ref-number="15" data-nb-words="40" data-nb-chars="243"><span class="idea" data-nb-ref-number="15" id="idea15" data-nb-words="40" data-nb-chars="243">„Kdepak jste se, pane Komandýre, naučil tak dobře česky?“ zeptal se&nbsp;muž s&nbsp;utrženou kapsou na&nbsp;pracovním plášti a&nbsp;upřel na&nbsp;Komandýra psí oči. Vyděsilo mě&nbsp;to, obával jsem se, že&nbsp;za&nbsp;takovou nehoráznost ho&nbsp;na&nbsp;místě odprásknou. Kupodivu neodpráskli.</span></p>
          <p class="chunk" data-nb-ref-number="16" data-nb-words="13" data-nb-chars="82"><span class="idea" data-nb-ref-number="16" id="idea16" data-nb-words="13" data-nb-chars="82">„V&nbsp;Frenštátě,“ řekl Komandýr hrdě. „No u&nbsp;mně ješčo nědastátky. Kak ty&nbsp;imenúješsa?“</span></p>
          <p class="chunk" data-nb-ref-number="17" data-nb-words="6" data-nb-chars="43"><span class="idea" data-nb-ref-number="17" id="idea17" data-nb-words="6" data-nb-chars="43">„Klápště, prosím, Zdenko Klápště jméno mé.“</span></p>
          <p class="chunk" data-nb-ref-number="18" data-nb-words="2" data-nb-chars="17"><span class="idea" data-nb-ref-number="18" id="idea18" data-nb-words="2" data-nb-chars="17">„Dalšája atázka?“</span></p>
          <p class="chunk" data-nb-ref-number="19" data-nb-words="10" data-nb-chars="56"><span class="idea" data-nb-ref-number="19" id="idea19" data-nb-words="10" data-nb-chars="56">„Rád bych věděl, jak jste nás losovali?“ zeptal jsem se.</span></p>
          <p class="chunk" data-nb-ref-number="20" data-nb-words="7" data-nb-chars="36"><span class="idea" data-nb-ref-number="20" id="idea20" data-nb-words="7" data-nb-chars="36">„To neni mojo dělo.&nbsp;– Jiščo vapros?“</span></p>
          <p class="chunk" data-nb-ref-number="21" data-nb-words="20" data-nb-chars="141"><span class="idea" data-nb-ref-number="21" id="idea21" data-nb-words="20" data-nb-chars="141">„Říkal jste, že&nbsp;jsme byli vylosováni jako nepřátelé lidu?“ chtěl se&nbsp;ujistit pan profesor Zarašovský, zda rozuměl správně Komandýrovu tvrzení.</span></p>
          <p class="chunk" data-nb-ref-number="22" data-nb-words="4" data-nb-chars="27"><span class="idea" data-nb-ref-number="22" id="idea22" data-nb-words="4" data-nb-chars="27">„Áno, vy&nbsp;razúměli správně.“</span></p>
          <p class="chunk" data-nb-ref-number="23" data-nb-words="99" data-nb-chars="636"><span class="idea" data-nb-ref-number="23" id="idea23" data-nb-words="99" data-nb-chars="636">„Znamená to, že&nbsp;jsme opravdu nepřátelé lidu a&nbsp;ostatní, nevylosovaní, jsou lidu přáteli?“ pokračoval profesor Zarašovský. „Nebo také mezi ostatními, nevylosovanými, by&nbsp;se&nbsp;mohli ukrývat nepřátelé? Nebo že&nbsp;mezi námi vylosovanými nepřáteli lidu by&nbsp;mohli být i&nbsp;přátelé lidu? Ostatně, kdo je&nbsp;to&nbsp;ten lid? Nejsme my, vylosovaní nepřátelé lidu, také součástí lidu a&nbsp;zároveň jeho, tedy svými nepřáteli, když jsme byli vylosováni? Je&nbsp;vůbec možné být sám sobě nepřítelem? To&nbsp;by&nbsp;přece bylo velmi nebezpečné a&nbsp;v&nbsp;tom případě bych se&nbsp;ani nedivil, kdybyste nás zavřeli nebo nám uřízli hlavičky. V&nbsp;tom případě, pane Komandýre, obdivuji vaši velkorysost.“</span></p>
          <p class="chunk" data-nb-ref-number="24" data-nb-words="3" data-nb-chars="22"><span class="idea" data-nb-ref-number="24" id="idea24" data-nb-words="3" data-nb-chars="22">„Jiščo nějaka atázka?“</span></p>
          <p class="chunk" data-nb-ref-number="25" data-nb-words="15" data-nb-chars="102"><span class="idea" data-nb-ref-number="25" id="idea25" data-nb-words="15" data-nb-chars="102">„Kam budeme vyhnáni?“ zeptala se&nbsp;osoba s&nbsp;kufrem, v&nbsp;ušance a&nbsp;teplácích překvapivě měkkým mezzosopránem.</span></p>
          <p class="chunk" data-nb-ref-number="26" data-nb-words="6" data-nb-chars="32"><span class="idea" data-nb-ref-number="26" id="idea26" data-nb-words="6" data-nb-chars="32">„To dozvitěs, až&nbsp;tam vy&nbsp;búdětě.“</span></p>
          <p class="chunk" data-nb-ref-number="27" data-nb-words="8" data-nb-chars="56"><span class="idea" data-nb-ref-number="27" id="idea27" data-nb-words="8" data-nb-chars="56">„Kdo nás vylosoval?“ zeptal se&nbsp;otec postiženého chlapce.</span></p>
          <p class="chunk" data-nb-ref-number="28" data-nb-words="7" data-nb-chars="36"><span class="idea" data-nb-ref-number="28" id="idea28" data-nb-words="7" data-nb-chars="36">„To neni mojo dělo.&nbsp;– Jiščo atázka?“</span></p>
          <p class="chunk" data-nb-ref-number="29" data-nb-words="41" data-nb-chars="262"><span class="idea" data-nb-ref-number="29" id="idea29" data-nb-words="41" data-nb-chars="262">„A&nbsp;kdepak vy&nbsp;jste se&nbsp;tu, pane Komandýre, vzal?“ zeptal jsem se&nbsp;a&nbsp;všichni se&nbsp;ke&nbsp;mně otočili. Všichni z&nbsp;naší hrstky vylosovaných a&nbsp;všichni domobranní gardisté. Jako by&nbsp;nemohli uvěřit vlastním uším. Nastalo zlověstné ticho, ticho před vypuknutím čehosi strašlivého.</span></p>
          <p class="chunk" data-nb-ref-number="30" data-nb-words="18" data-nb-chars="116"><span class="idea" data-nb-ref-number="30" id="idea30" data-nb-words="18" data-nb-chars="116">„Ha háha hahaha háááá!“ rozřehtal se&nbsp;chlapec, jehož vnitřní svět měl jiná pravidla nežli vnitřní světy většiny lidí.</span></p>
          <p class="chunk" data-nb-ref-number="31" data-nb-words="28" data-nb-chars="210"><span class="idea" data-nb-ref-number="31" id="idea31" data-nb-words="28" data-nb-chars="210">„Pazór! Pržipravitsja!“ zavelel Komandýr velitelským hlasem a&nbsp;vytáhl z&nbsp;pouzdra revolver s&nbsp;neobyčejně dlouhou hlavní. Domobranní gardisté se&nbsp;rozestoupili. „Agoň!“ vzkřikl Komandýr a&nbsp;vystřelil z&nbsp;pistole do&nbsp;oblak.</span></p>
          <p class="chunk" data-nb-ref-number="32" data-nb-words="276" data-nb-chars="1686"><span class="idea" data-nb-ref-number="32" id="idea32" data-nb-words="276" data-nb-chars="1686">Dali jsme se&nbsp;do&nbsp;běhu. Uličkou gardistů kolem divadla, kolem kostela a&nbsp;po tramvajových kolejích na&nbsp;Olomouckou ulici, k&nbsp;Západnímu nádraží a&nbsp;pak dál a&nbsp;dál, minuli jsme nemocnici i&nbsp;výletní hostinec U&nbsp;Latarny… A&nbsp;už jsme je&nbsp;měli v&nbsp;patách, gardisty a&nbsp;lid.&nbsp;– Hnali nás před sebou až&nbsp;do&nbsp;vyčerpanosti; přes pole a&nbsp;luka, přes potoky i&nbsp;srázy, kolem vsí a&nbsp;lesíků, cestou necestou. Před klekáním už&nbsp;nemohli, celí schvácení a&nbsp;udýchaní plácli sebou mezi hroudy. My&nbsp;bychom ještě vydrželi, hnaní mají vždycky větší výdrž nežli ženoucí, hnaní mají k&nbsp;běhu nezpochybnitelnou motivaci, nemohou přestat, kdy se&nbsp;jim zamane, byli by&nbsp;dohnáni, a&nbsp;co pak? Dohnáni do&nbsp;krajnosti mohli bychom se&nbsp;třeba postavit na&nbsp;odpor… Odprásknout nás mohli hned na&nbsp;vybombardovaném prostranství za&nbsp;divadlem, i&nbsp;cestou měli k&nbsp;tomu spoustu příležitostí. Hned za&nbsp;městem mohli, aby to&nbsp;nebylo na&nbsp;očích, nebo někde v&nbsp;lese, měli k&nbsp;tomu hromadu prostředků. Jak se&nbsp;ukázalo, prostředky byly strašně těžké, zatímco my&nbsp;jsme si&nbsp;jen tak polehku s&nbsp;prázdnýma rukama, oni se&nbsp;vláčeli: s&nbsp;boxery, dýkami, meči i&nbsp;kuchyňskými noži; s&nbsp;puškami, kulovnicemi, brokovnicemi a&nbsp;vintovkami, se&nbsp;samopaly, automaty, kulomety, raketomety, plamenomety a&nbsp;světlomety; s&nbsp;bednami nábojů i&nbsp;handgranátů, měli také kanystry s&nbsp;benzinem; vlekli se&nbsp;s&nbsp;polní kuchyní a&nbsp;s&nbsp;proviantem, kromě toho už&nbsp;byli notně opilí tatínkovou slivovicí po&nbsp;dědečkovi a&nbsp;kdovíčím ještě. Jakpak nám mohli stačit, když jsme nic neměli! Jenom ten otlučený kufr… Nakonec mi&nbsp;došlo, že&nbsp;to&nbsp;byl záměr. Kdyby chtěli, mohli nás dohonit auty terénními nebo nákladními, obrněnými transportéry, a&nbsp;třeba i&nbsp;tanky. Jenže oni nás nechtěli dohonit, chtěli nás zahnat přesně tam, kde nás chtěli mít, a&nbsp;to se&nbsp;jim povedlo.</span></p>
          <p class="chunk" data-nb-ref-number="33" data-nb-words="232" data-nb-chars="1346"><span class="idea" data-nb-ref-number="33" id="idea33" data-nb-words="232" data-nb-chars="1346">Doběhli jsme k&nbsp;bílé čáře nalajnované fotbalovou lajnovačkou přes celou krajinu, od&nbsp;lesa k&nbsp;lesu a&nbsp;taky v&nbsp;lese, přes pole a&nbsp;luka i&nbsp;přes potoky&nbsp;– toho vápna, co&nbsp;na&nbsp;to&nbsp;museli spotřebovat!&nbsp;– kolem celého Spáleného a&nbsp;okolních vesnic, abychom věděli, kam až&nbsp;ještě a&nbsp;kam už&nbsp;ne. Jako když soudruh učitel Králíček zapíchne do&nbsp;tabule kružidlo, rozevře ramena co&nbsp;nejvíc a&nbsp;opíše kružnici skřípavou křídou. V&nbsp;tu chvíli zazněl zvon oznamující klekání. Když jsme překročili lajnu všichni, i&nbsp;ti dva poslední: pan Raus Vladislav se&nbsp;synem Vladislávkem, když jsme seděli v&nbsp;trávě a&nbsp;pára nám šla od&nbsp;úst, přiběhli první pronásledovatelé s&nbsp;vyplazenými jazyky, ale čáru nepřekročili. Proč by&nbsp;taky, vždyť úkol byl splněn. Měli jsme je&nbsp;téměř na&nbsp;dosah ruky, viděli jejich červeně naběhlé krky a&nbsp;tepny pulsující na&nbsp;spáncích, bílou pěnu v&nbsp;koutcích úst, pot řinoucí se&nbsp;zpod čepic. Nechali mezi sebou kolovat moji slivovici a&nbsp;zdálo se, že&nbsp;denní úkol je&nbsp;úspěšně splněn. Měli jsme pocit, že&nbsp;tady, za&nbsp;čárou, se&nbsp;nám nemůže nic stát, že&nbsp;je&nbsp;to&nbsp;pax, že&nbsp;jsme zapikaní, že&nbsp;jsme v&nbsp;bezpečí: tři korunky na&nbsp;hlavu, na&nbsp;honičku nehraju! A&nbsp;přesto se&nbsp;jim nikdo z&nbsp;nás nepoškleboval. Jenom Vladislávek se&nbsp;řehnil, ale ten se&nbsp;řehní vždycky, pokud nepláče. Ostatně už&nbsp;to&nbsp;nebude asi chlapec, ale jak odhadnout věk na&nbsp;tváři nepopsané? Dvacet, nebo sto let? Dívali jsme se&nbsp;na&nbsp;pronásledovatele s&nbsp;obavami.</span></p>
          <p class="chunk" data-nb-ref-number="34" data-nb-words="23" data-nb-chars="135"><span class="idea" data-nb-ref-number="34" id="idea34" data-nb-words="23" data-nb-chars="135">„Však počkejte, hajzli, moc se&nbsp;nesmějte,“ volali na&nbsp;nás zadýchanými hlasy. „To ještě není všecko!“&nbsp;– Ale my&nbsp;jsme se&nbsp;ani trošku nesmáli.</span></p>
        </section>
        <section>
          <p class="chunk" data-nb-ref-number="35" data-nb-words="82" data-nb-chars="466"><span class="idea" data-nb-ref-number="35" id="idea35" data-nb-words="82" data-nb-chars="466">Copak můžeme žít neustále ve&nbsp;strachu? Podělaní až&nbsp;za&nbsp;ušima? Můžeme, co&nbsp;bychom nemohli… Strach se&nbsp;do&nbsp;nás vryl a&nbsp;důvod, proč se&nbsp;bát, nepominul. I&nbsp;kdyby důvod pro strach pominul, strach nepomine. Možná zeslábne, tichý jako pěna ukryje se&nbsp;v&nbsp;útrobách, občas vyjukne a&nbsp;zalomcuje s&nbsp;námi; stačí vzpomínka na&nbsp;strach minulý&nbsp;– vzpomínkám se&nbsp;ubránit nemůžeme&nbsp;– a&nbsp;je tu&nbsp;zas. Co&nbsp;bylo možné kdysi, lze i&nbsp;teď. Byli jsme vylosováni jako nepřátelé lidu a&nbsp;s&nbsp;nepřáteli se&nbsp;nikdo nemazlí.</span></p>
          <p class="chunk" data-nb-ref-number="36" data-nb-words="93" data-nb-chars="540"><span class="idea" data-nb-ref-number="36" id="idea36" data-nb-words="93" data-nb-chars="540">Když jsem si&nbsp;uvědomil, že&nbsp;Bydžovský ani Kvitko nebyli vylosováni s&nbsp;námi, notně se&nbsp;mi&nbsp;ulevilo, kdekdo o&nbsp;nich věděl, co&nbsp;jsou zač. Jenže co&nbsp;vím třeba o&nbsp;panu Rausovi a&nbsp;jeho zpomaleném Vladislávkovi… Mohu důvěřovat profesoru Zarašovskému a&nbsp;jeho andílkovi Zuzičce, ačkoli o&nbsp;nich toho vím nejvíc? Co&nbsp;vím o&nbsp;těch ostatních?&nbsp;– Strach ze&nbsp;mě&nbsp;spadl; opustil pelíšek v&nbsp;mém nitru, prolítl útrobami a&nbsp;pryč! Kdyby nás chtěli zahubit, už&nbsp;bychom to&nbsp;měli za&nbsp;sebou. Třeba nás potřebují… Jsme na&nbsp;jedné lodi v&nbsp;nevlídných vodách, společný osud z&nbsp;nás činí spojence.</span></p>
        </section>
        <section>
          <p class="chunk" data-nb-ref-number="37" data-nb-words="186" data-nb-chars="1037"><span class="idea" data-nb-ref-number="37" id="idea37" data-nb-words="186" data-nb-chars="1037">Sny nemají pevné obrysy, přesnost, uchopitelnost, protečou mezi prsty. Všechno je&nbsp;tu&nbsp;neurčité, prchavé. Krajiny se&nbsp;prolínají, pohlcují navzájem, proměňují se&nbsp;v&nbsp;prázdnotu. Osoby mění identitu i&nbsp;pohlaví, také čas plyne, jak si&nbsp;umane. Se&nbsp;snem nemůžeme nakládat, a&nbsp;přesto je&nbsp;naší součástí.&nbsp;– Měl jsem mít přednášku v&nbsp;hospodě s&nbsp;kuželnou. Proč? O&nbsp;čem? Sál s&nbsp;jevištěm se&nbsp;plnil, tolik lidí!&nbsp;– Procházel jsem se&nbsp;po&nbsp;zahradě a&nbsp;rovnal si&nbsp;myšlenky, přestože jsem si&nbsp;všechno sepsal, abych se&nbsp;nezasekl. Kus papíru a&nbsp;na něm klíč k&nbsp;pochopení světa. Držel jsem ho&nbsp;v&nbsp;ruce, hleděl do&nbsp;něj… A&nbsp;najednou byl pryč. Vyklouzl do&nbsp;trávy a&nbsp;zmizel i&nbsp;s&nbsp;myšlenkami, zem se&nbsp;po&nbsp;něm slehla… Rozhodl jsem se, že&nbsp;budu mluvit spatra. Vstoupil jsem do&nbsp;sálu a&nbsp;nikdo už&nbsp;tam nebyl. V&nbsp;kuchyni u&nbsp;plotny stála žena bez obličeje, kouřila dýmku a&nbsp;míchala jíšku. Ukázala vařečkou ke&nbsp;dveřím, za&nbsp;dveřmi byl most přes Arno a&nbsp;na něm moje manželka Růženka s&nbsp;dítětem v&nbsp;náručí, dívala se&nbsp;na&nbsp;mne pobaveně. Otočila se&nbsp;zády a&nbsp;zahodila dítě do&nbsp;hnědých vln řeky, jako by&nbsp;to&nbsp;byl kus něčeho k&nbsp;ničemu.</span></p>
          <p class="chunk" data-nb-ref-number="38" data-nb-words="8" data-nb-chars="43"><span class="idea" data-nb-ref-number="38" id="idea38" data-nb-words="8" data-nb-chars="43">„Cos to&nbsp;udělala?“ křičel jsem na&nbsp;ni&nbsp;zděšen.</span></p>
          <p class="chunk" data-nb-ref-number="39" data-nb-words="9" data-nb-chars="53"><span class="idea" data-nb-ref-number="39" id="idea39" data-nb-words="9" data-nb-chars="53">„Učím pacholíčka plavat. Jednou se&nbsp;mu&nbsp;to&nbsp;bude hodit…“</span></p>
          <p class="chunk" data-nb-ref-number="40" data-nb-words="14" data-nb-chars="73"><span class="idea" data-nb-ref-number="40" id="idea40" data-nb-words="14" data-nb-chars="73">V&nbsp;tu chvíli jsem se&nbsp;probudil, vyskočil z&nbsp;postele a&nbsp;včas doběhl na&nbsp;záchod.</span></p>
        </section>
        <section>
          <p class="chunk" data-nb-ref-number="41" data-nb-words="106" data-nb-chars="666"><span class="idea" data-nb-ref-number="41" id="idea41" data-nb-words="106" data-nb-chars="666">Ve&nbsp;Spáleném bylo pusto. Domy prázdné, některé zamčené, jiné s&nbsp;dveřmi dokořán. Ti, kdo tu&nbsp;byli před námi, jsou pryč. Odešli, aby nám uvolnili místo. Dokonce i&nbsp;kočky, a&nbsp;ty se&nbsp;dokážou zuby nehty držet domu, to&nbsp;víš sama nejlíp, odešly. Tramvajové koleje zrezivěly nepoužíváním. V&nbsp;parcích a&nbsp;v&nbsp;předměstských zahrádkách přerostlá tráva, také včely vylétly z&nbsp;úlů a&nbsp;vedeny královnami odbzučely do&nbsp;vyhnanství. Jenom králíci vyhopkali z&nbsp;otevřených králíkáren a&nbsp;vyhrabali si&nbsp;nory, vesele skotačili, oddávali se&nbsp;promiskuitě. Věrní psi se&nbsp;staženými ocasy opustili boudy, přervali řetězy a&nbsp;někteří se&nbsp;i&nbsp;s&nbsp;boudami na&nbsp;řetězu vlekli po&nbsp;stopách svých pánů, odhodláni vzít je&nbsp;na&nbsp;milost.</span></p>
          <p class="chunk" data-nb-ref-number="42" data-nb-words="101" data-nb-chars="660"><span class="idea" data-nb-ref-number="42" id="idea42" data-nb-words="101" data-nb-chars="660">V&nbsp;okolních vsích to&nbsp;bylo stejné: domy a&nbsp;chlévy prázdné, pole nesklizená. Krávy s&nbsp;vemeny plnými mléka se&nbsp;rozutekly do&nbsp;lesů a&nbsp;zdivočely. Nedojené bloumaly krajinou, prodíraly se&nbsp;houštinami, i&nbsp;za státní hranici se&nbsp;zatoulaly, kývaly hlavami a&nbsp;trkaly do&nbsp;kmenů, hledaly houbaře, aby se&nbsp;od&nbsp;nich daly podojit. Jenže houbaři, jakmile zaslechli temné bučení, odhazovali košíky a&nbsp;prchali před neznámým nebezpečím. Zoufalá dobytčata narážela také na&nbsp;domobranné gardisty, chrabré reky, ti&nbsp;před nimi nezdrhali. Postavili se&nbsp;šíleným dobytčatům s&nbsp;puškami a&nbsp;samopaly, s&nbsp;těžkým kulometem v&nbsp;posedu pro myslivce, a&nbsp;vítězili. Hovězí trofeje si&nbsp;odváželi z&nbsp;lesa na&nbsp;vlečkách traktorů.</span></p>
          <p class="chunk" data-nb-ref-number="43" data-nb-words="160" data-nb-chars="1050"><span class="idea" data-nb-ref-number="43" id="idea43" data-nb-words="160" data-nb-chars="1050">Pan profesor Zarašovský se&nbsp;Zuzičkou obsadili vilu u&nbsp;řetězárny, přívětivou secesní stavbu s&nbsp;mnoha okny a&nbsp;terasou v&nbsp;přívětivém zákoutí s&nbsp;vodotryskem a&nbsp;pěšinami vysypanými bílým pískem z&nbsp;drcených mušlí a&nbsp;lastur vyvržených Atlantickým oceánem kdesi hodně daleko. Původně patřila majiteli řetězárny továrníku Vinz.&nbsp;Tlachovi, ale ten už&nbsp;se&nbsp;nevrátí…&nbsp;– Profesor Zarašovský, přírodovědec, světová kapacita přes vlaštovky, nemohl přece bydlet v&nbsp;pastoušce! Nafoukaní pávi se&nbsp;tam naparovali na&nbsp;krouceném zábradlí, jako by&nbsp;byli jeho součástí. Vyhoupli se&nbsp;tam vedeni snahou po&nbsp;zdobnosti. Proč neodešli s&nbsp;ostatními? Pýcha jim zabránila v&nbsp;překotných pohybech a&nbsp;zbrklých rozhodnutích. Když jim došlo, co&nbsp;propásli, bylo pozdě bycha honit. Ale i&nbsp;tak měli štěstí: profesor Zarašovský bude k&nbsp;nim laskavý, protože jsou ptáci, jako vlaštovky…&nbsp;– Také zlatí kapři zůstali, nikoho z&nbsp;vyháněných nenapadlo vzít je&nbsp;s&nbsp;sebou. Měli hladové pohledy a&nbsp;vláčné pohyby, nikdo je&nbsp;nekrmil, vystrkovali nad hladinu pysky. Rozdrobil jsem jim rohlík a&nbsp;zůstal o&nbsp;hladu. Třeba mi&nbsp;to&nbsp;někdy vrátí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>