<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII">
    <meta name="apple-mobile-web-app-capable" content="yes">
    <title>XII</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Jen šmouha po nebi">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jen šmouha po nebi">
    <meta property="og:title" content="Jen šmouha po nebi">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Jen šmouha po nebi">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./jen_smouha_po_nebi_017.html">
    <link rel="next" href="./jen_smouha_po_nebi_019.html">
    <meta name="nb-order" content="14">
    <link rel="self" href="jen_smouha_po_nebi_018.html">
    <meta name="nb-identifier" content="binar-jen-smouha-po-nebi-a3a2a18">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3164" data-nb-chars="19269">
    <nav role="doc-toc">
      <ul class="plain section">
        <li><a href="jen_smouha_po_nebi_007.html">I</a></li>
        <li><a href="jen_smouha_po_nebi_008.html">II</a></li>
        <li><a href="jen_smouha_po_nebi_009.html">III</a></li>
        <li><a href="jen_smouha_po_nebi_010.html">IV</a></li>
        <li><a href="jen_smouha_po_nebi_011.html">V</a></li>
        <li><a href="jen_smouha_po_nebi_012.html">VI</a></li>
        <li><a href="jen_smouha_po_nebi_013.html">VII</a></li>
        <li><a href="jen_smouha_po_nebi_014.html">VIII</a></li>
        <li><a href="jen_smouha_po_nebi_015.html">IX</a></li>
        <li><a href="jen_smouha_po_nebi_016.html">X</a></li>
        <li><a href="jen_smouha_po_nebi_017.html">XI</a></li>
        <li><a href="jen_smouha_po_nebi_018.html">XII</a></li>
        <li><a href="jen_smouha_po_nebi_019.html">XIII</a></li>
        <li><a href="jen_smouha_po_nebi_020.html">XIV</a></li>
        <li><a href="jen_smouha_po_nebi_021.html">XV</a></li>
        <li><a href="jen_smouha_po_nebi_022.html">XVI</a></li>
        <li><a href="jen_smouha_po_nebi_023.html">XVII</a></li>
        <li><a href="jen_smouha_po_nebi_024.html">XVIII</a></li>
        <li><a href="jen_smouha_po_nebi_025.html">XIX</a></li>
        <li><a href="jen_smouha_po_nebi_026.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XII</span></h1>
        <section>
          <p class="chunk" data-nb-ref-number="2" data-nb-words="73" data-nb-chars="427"><span class="idea" data-nb-ref-number="2" id="idea2" data-nb-words="73" data-nb-chars="427">Vypravil jsem se&nbsp;za&nbsp;třetí obzor a&nbsp;vzal si&nbsp;s&nbsp;sebou svačinu, cestou není žádná hospoda. Lid je&nbsp;líný chodit někam pěšky, a&nbsp;to má&nbsp;za&nbsp;následek úbytek hospod ve&nbsp;volné krajině, když k&nbsp;nim nevede asfaltka. Po&nbsp;siestě jsem se&nbsp;vydal nejdřív loukou za&nbsp;domem, kdysi tu&nbsp;vedla polní cesta. Kolektivizovaní zemědělci si&nbsp;zvykli staré cesty ignorovat a&nbsp;začali jezdit na&nbsp;traktorech třeba vzrostlým žitem nebo bramborami, všecko jedno. Chuj s&nbsp;tym!</span></p>
          <p class="chunk" data-nb-ref-number="3" data-nb-words="51" data-nb-chars="319"><span class="idea" data-nb-ref-number="3" id="idea3" data-nb-words="51" data-nb-chars="319">Kočku Mňau jsem potkal za&nbsp;domem, vyhřívala se&nbsp;na&nbsp;sluncem ozářeném stavebním dříví. Trámy a&nbsp;trámky, prkna, latě a&nbsp;laťky tam čekají na&nbsp;ožralu Helebranta. Nechtěla jít se&nbsp;mnou, kočky ze&nbsp;zásady nedělají zbytečné pohyby. Hnípala na&nbsp;vyhřátém dřevě a&nbsp;čekala, až&nbsp;se&nbsp;nepozorný ptáček, kočičí potrava, dopustí své poslední chyby.</span></p>
          <p class="chunk" data-nb-ref-number="4" data-nb-words="66" data-nb-chars="434"><span class="idea" data-nb-ref-number="4" id="idea4" data-nb-words="66" data-nb-chars="434">Štrachal jsem se&nbsp;vzhůru úhorem porostlým bodláky, pelyňkem, lebedou a&nbsp;vratiči, vykračoval podél šípků, trnek a&nbsp;hlohů, přes past­viny ohrazené elektrickými ohradníky vyhýbaje se&nbsp;ostražitým býkům a&nbsp;zvědavým kravám, došel jsem až&nbsp;za&nbsp;třetí obzor a&nbsp;uviděl před sebou čtvrtý, vyzdobený vrtulemi větrných elektráren, hodně daleko. Na&nbsp;třetím obzoru jsem posvačil a&nbsp;šel zase zpátky. Až&nbsp;budu mít věž, všechno, co&nbsp;potřebuju vidět, uvidím z&nbsp;věže.</span></p>
          <p class="chunk" data-nb-ref-number="5" data-nb-words="21" data-nb-chars="124"><span class="idea" data-nb-ref-number="5" id="idea5" data-nb-words="21" data-nb-chars="124">Když jsem se&nbsp;vrátil, Mňau už&nbsp;za&nbsp;domem nebyla. Jenom větřík si&nbsp;na&nbsp;prknech a&nbsp;trámech pohrával s&nbsp;ohlodanými sýkorčími křidýlky.</span></p>
        </section>
        <section>
          <p class="chunk" data-nb-ref-number="6" data-nb-words="53" data-nb-chars="292"><span class="idea" data-nb-ref-number="6" id="idea6" data-nb-words="53" data-nb-chars="292">Svět snů je&nbsp;souběžnou skutečností; je&nbsp;stejně opravdický jako svět, v&nbsp;němž se&nbsp;pohybujeme bdělí. Není to&nbsp;dárek navíc, odměna za&nbsp;statečnost v&nbsp;boji s&nbsp;každodenností, je&nbsp;to&nbsp;součást bytí. I&nbsp;ve snu žijeme. Vracíme se&nbsp;do&nbsp;míst, kde jsme už&nbsp;byli, do&nbsp;dějů, které se&nbsp;udály, a&nbsp;teď v&nbsp;nich budeme pokračovat.</span></p>
          <p class="chunk" data-nb-ref-number="7" data-nb-words="212" data-nb-chars="1240"><span class="idea" data-nb-ref-number="7" id="idea7" data-nb-words="212" data-nb-chars="1240">Zase tu&nbsp;proudili mravenci v&nbsp;sevřených zástupech; bylo jich, až&nbsp;to&nbsp;budilo podezření, že&nbsp;se&nbsp;někde za&nbsp;rohem spojují v&nbsp;kruh a&nbsp;vracejí se&nbsp;zpátky, rotují před mýma očima, jeden jako druhý, k&nbsp;nerozeznání.&nbsp;– Na&nbsp;zeleném sofa seděla návštěva: hubená paní s&nbsp;děvčátkem v&nbsp;šedém svrchníčku a&nbsp;bílých punčochách, na&nbsp;hlavě bezbarvý klobouček se&nbsp;zanedbatelnou stříškou, bezbarvé cůpky s&nbsp;bezbarvými mašlemi. Seděly způsobně s&nbsp;koleny u&nbsp;sebe, a&nbsp;když jsem vešel za&nbsp;mravenci, ani se&nbsp;nepohnuly, na&nbsp;pozdrav neodpověděly, jako bych nebyl.&nbsp;– Co&nbsp;když nejsem? Kousl jsem si&nbsp;do&nbsp;palce levé ruky a&nbsp;ukousl první článek s&nbsp;nehtem. Prohlížel jsem si&nbsp;ho&nbsp;pečlivě a&nbsp;necítil žádnou bolest. Bylo to&nbsp;znepokojivé. V&nbsp;tu chvíli se&nbsp;návštěva na&nbsp;sebe podívala, zachichotaly se, řekly: „On neví, že&nbsp;mravenci mají zdatná kusadla.“ Samozřejmě to&nbsp;vím, ví&nbsp;to&nbsp;každý. Shlédl jsem k&nbsp;podlaze a&nbsp;zjistil, že&nbsp;mravenci mi&nbsp;užírají nohy. Každý si&nbsp;jednou kousl a&nbsp;odnesl to&nbsp;pryč. Už&nbsp;jsem neměl boty, ponožky, chodidla a&nbsp;nárty, už&nbsp;mi&nbsp;odnášejí kotníky, berou to&nbsp;i&nbsp;s&nbsp;kostmi, a&nbsp;chystají se&nbsp;na&nbsp;lýtka a&nbsp;holeně. Zvolna jsem poklesával, obzor se&nbsp;snižoval. Nic jsem necítil, ani když se&nbsp;pustili do&nbsp;citlivého orgánu a&nbsp;návštěva se&nbsp;cudně odvrátila, ani lehké zašimrání. Jen jsem tiše mizel, až&nbsp;jsem se&nbsp;ztratil docela.</span></p>
        </section>
        <section>
          <p class="chunk" data-nb-ref-number="8" data-nb-words="128" data-nb-chars="755"><span class="idea" data-nb-ref-number="8" id="idea8" data-nb-words="128" data-nb-chars="755">Dlouho jsme, Mňau, nemluvili o&nbsp;Dulinovi, o&nbsp;psu podobném lišce, který odešel od&nbsp;svých lidí a&nbsp;potloukal se&nbsp;Spáleným. Na&nbsp;rozdíl od&nbsp;Miloše Mucišky, kterého Soňa vyhnala, odešel Dulina z&nbsp;vlastního rozhodnutí, po&nbsp;zralé úvaze. Měl trochu konzervativní názor na&nbsp;to, jak má&nbsp;vypadat rodina, a&nbsp;nehodlal se&nbsp;ho&nbsp;zříct: jeden otec, jedna matka, libovolný počet dětí, jeden pes. V&nbsp;takové rodině hodlal žít, do&nbsp;takové by&nbsp;se&nbsp;třeba vrátil. Zatím však vedl osamělý psí život, hladový a&nbsp;toulavý. Živil se&nbsp;myšmi a&nbsp;potkany, v&nbsp;nouzi slupl hlemýždě s&nbsp;ulitou, aby měl dost vápníku, ani žábou v&nbsp;nouzi nepohrdl. Když dostal chuť na&nbsp;sladkost, musel k&nbsp;popelnicím. Kdysi mu&nbsp;lidé dávali zmrzlinu a&nbsp;náramně se&nbsp;bavili tím, jak ji&nbsp;dokázal schlamstnout i&nbsp;s&nbsp;oplatkem. Kdeže loňské sněhy jsou…</span></p>
          <p class="chunk" data-nb-ref-number="9" data-nb-words="207" data-nb-chars="1240"><span class="idea" data-nb-ref-number="9" id="idea9" data-nb-words="207" data-nb-chars="1240">Občas, málokdy, nakoukl k&nbsp;Muciškům a&nbsp;něco tam spolkl, ale napořád se&nbsp;k&nbsp;nim vrátit nehodlal. Ze&nbsp;zásady. Kdyby se&nbsp;vrátil natrvalo, přivítali by&nbsp;ho&nbsp;s&nbsp;otevřenou náručí, vždyť byl členem rodiny. Jenže rodina se&nbsp;rozpadla a&nbsp;Dulina to&nbsp;nezavinil. Do&nbsp;rozpadlé rodiny se&nbsp;nevrátí.&nbsp;– Snad by&nbsp;si&nbsp;měl založit svoji, psí rodinu, ale kde sehnat kloudnou psici, která by&nbsp;sdílela s&nbsp;Dulinou jeho postoje? Dulina byl ve&nbsp;Spáleném dlouho jediným psem, teprve po&nbsp;záplavách se&nbsp;situace změnila, s&nbsp;novými lidmi přišlo i&nbsp;zvířectvo: kočky, králíci, slepice, kanárci, morčata, a&nbsp;dokonce i&nbsp;mýval, fretky a&nbsp;akvarijní rybičky, také psi a&nbsp;psice. Jenže psice byly promiskuitní, a&nbsp;to se&nbsp;Dulinovi nelíbilo. Toužil po&nbsp;psici svého druhu, lišce podobné, která by&nbsp;s&nbsp;ním zůstala v&nbsp;trvalém svazku. Takovou mezi příchozími nenašel. Přesto se&nbsp;s&nbsp;příchodem nových tvorů Dulinův psí život proměnil. Nebyl už&nbsp;závislý na&nbsp;lovu, občas si&nbsp;kus žvance vyžebral nebo ukradl u&nbsp;cizích lidí a&nbsp;také popelnice byly bohatěji zásobeny. Ale copak je&nbsp;tohle život?&nbsp;– Kdyby Dulina tak striktně nevyžadoval harmonické rodinné vztahy, mohl si&nbsp;žít u&nbsp;Soni a&nbsp;Věrky Muciškových jako v&nbsp;bavlnce. Jenže Dulina v&nbsp;nesouhlasném gestu pyšného psa práskl za&nbsp;sebou dveřmi. Taky Miloš Muciška ho&nbsp;lákal, že&nbsp;se&nbsp;o&nbsp;něj postará.</span></p>
          <p class="chunk" data-nb-ref-number="10" data-nb-words="9" data-nb-chars="48"><span class="idea" data-nb-ref-number="10" id="idea10" data-nb-words="9" data-nb-chars="48">„Tůdle! Až&nbsp;se&nbsp;vrátíš domů ty, ty&nbsp;jeden Muciško!“</span></p>
          <p class="chunk" data-nb-ref-number="11" data-nb-words="3" data-nb-chars="19"><span class="idea" data-nb-ref-number="11" id="idea11" data-nb-words="3" data-nb-chars="19">„Vždyť mě&nbsp;vyhnala…“</span></p>
          <p class="chunk" data-nb-ref-number="12" data-nb-words="19" data-nb-chars="114"><span class="idea" data-nb-ref-number="12" id="idea12" data-nb-words="19" data-nb-chars="114">„Kašlu na&nbsp;tebe,“ řekl Dulina a&nbsp;dál se&nbsp;vlekl po&nbsp;způsobu toulavých psů při zdi, ostražitý, připraven kdykoli prchat.</span></p>
          <p class="chunk" data-nb-ref-number="13" data-nb-words="51" data-nb-chars="302"><span class="idea" data-nb-ref-number="13" id="idea13" data-nb-words="51" data-nb-chars="302">Nakonec se&nbsp;Muciškovi přece jen podařilo přemluvit Soňu nahlodanou Dulinovým naléháním&nbsp;– a&nbsp;také Věrka si&nbsp;to&nbsp;přála&nbsp;–, aby ho&nbsp;vzala na&nbsp;milost. Posbíral svých pět švestek a&nbsp;odstěhoval se&nbsp;od&nbsp;Švarné šenkýřky zpátky do&nbsp;knihkupectví. Pan Frost byl ve&nbsp;vězení, takže jsem v&nbsp;hospodě u&nbsp;Kláry Clarissimy zůstal sám.</span></p>
          <p class="chunk" data-nb-ref-number="14" data-nb-words="68" data-nb-chars="481"><span class="idea" data-nb-ref-number="14" id="idea14" data-nb-words="68" data-nb-chars="481">Dulinovi o&nbsp;změně rodinných poměrů nikdo nepodal zprávu, zásadový pes dál vedl život osamělého snílka.&nbsp;– Jednou odpoledne však potkal u&nbsp;posledních popelnic za&nbsp;sídlištěm svůj osud. Cizokrajná vůně, přímý zásah! Kde se&nbsp;tu&nbsp;vzala? Voněla divočinou, odleženým masem a&nbsp;borůvkami, vřesem a&nbsp;mateřídouškou. Aromata vyvážená, směs rafinovanou, svůdnou, korunovala vůně nejžádoucnější, vůně svolné samičky. Postava mrštná, bystré oči, huňatý ocas, rezavá… stejně jako Dulina se&nbsp;podobala lišce.</span></p>
          <p class="chunk" data-nb-ref-number="15" data-nb-words="10" data-nb-chars="69"><span class="idea" data-nb-ref-number="15" id="idea15" data-nb-words="10" data-nb-chars="69">„Omyl!“ řekla svádivým hláskem. „Já jsem liška. Chytrá kmotra liška.“</span></p>
          <p class="chunk" data-nb-ref-number="16" data-nb-words="135" data-nb-chars="762"><span class="idea" data-nb-ref-number="16" id="idea16" data-nb-words="135" data-nb-chars="762">Pod Dulinou se&nbsp;podlomila kolena. Byl přesvědčen, že&nbsp;je&nbsp;psem vcelku zdatným, životem dostatečně otřískaným. Nemyslel si, že&nbsp;by&nbsp;ho&nbsp;něco mohlo do&nbsp;té&nbsp;míry vyvést z&nbsp;míry. Tohle ho&nbsp;z&nbsp;míry vyvedlo. Měl by&nbsp;se&nbsp;do&nbsp;lišky pustit jako do&nbsp;nepřítele, vždyť mu&nbsp;užírá z&nbsp;popelnic, vždyť je&nbsp;to&nbsp;vetřelec, v&nbsp;civilizovaném světě nemá co&nbsp;pohledávat. Měl by&nbsp;po&nbsp;ní&nbsp;skočit a&nbsp;zakousnout se&nbsp;do&nbsp;ní.&nbsp;– Syp se, liško, zpátky do&nbsp;lesa, zalez do&nbsp;díry a&nbsp;nelez mezi civilizované bytosti!&nbsp;– Tohle by&nbsp;jí&nbsp;měl říct, vycenit zuby, zavrčet a&nbsp;hnát ji&nbsp;se&nbsp;štěkotem z&nbsp;města, lovnou zvěř. Dulina to&nbsp;neudělal. Oblak vůně doprovázející to&nbsp;nádherné zvíře obklopil také jeho, zmocnil se&nbsp;ho&nbsp;a&nbsp;zabránil mu&nbsp;zachovat se&nbsp;jako pes: pronásledovat, zakousnout se&nbsp;a&nbsp;trhat. Omámen exotickým odérem zíral na&nbsp;ni&nbsp;celý zmatený.</span></p>
          <p class="chunk" data-nb-ref-number="17" data-nb-words="30" data-nb-chars="198"><span class="idea" data-nb-ref-number="17" id="idea17" data-nb-words="30" data-nb-chars="198">„Už musím,“ řekla sladce po&nbsp;chvíli, kterou věnovali vzájemnému očichávání. „Bylo by&nbsp;od&nbsp;vás tuze milé, kdybyste mne kousek doprovodil. V&nbsp;lese číhá na&nbsp;bezbrannou dámu nebezpečí za&nbsp;kdejakým křovíčkem…“</span></p>
          <p class="chunk" data-nb-ref-number="18" data-nb-words="6" data-nb-chars="32"><span class="idea" data-nb-ref-number="18" id="idea18" data-nb-words="6" data-nb-chars="32">„Ano,“ vydechl a&nbsp;nabídl jí&nbsp;rámě.</span></p>
          <p class="chunk" data-nb-ref-number="19" data-nb-words="142" data-nb-chars="883"><span class="idea" data-nb-ref-number="19" id="idea19" data-nb-words="142" data-nb-chars="883">Kráčeli poli a&nbsp;lukami, pak lesem, prodírali se&nbsp;mlázím, plížili se&nbsp;bezovým podrostem, netýkavkami podél bedel jedlých, pes Dulina se&nbsp;nemohl zbavit myšlenek na&nbsp;mesalianci. Mláďata by&nbsp;byla krásná, rezavá, s&nbsp;huňatým chvostem, lišce podobnější než on&nbsp;sám, téměř lišky! V&nbsp;mírném svahu porostlém borůvčím mezi kořeny borovice byla nora. Dulina, ačkoli objemnější než vylítaná liška, by&nbsp;se&nbsp;tudy protáhl, kdyby ho&nbsp;pozvala dál… Doufal, že&nbsp;k&nbsp;tomu dojde. Lišky mívají nory rozvětvené, pohodlné, o&nbsp;několika pokojích a&nbsp;Dulina se&nbsp;už&nbsp;viděl v&nbsp;liščině ložnici. Nemohl tušit, že&nbsp;Chytrá kmotra liška nežije sama, že&nbsp;její nora není její norou, že&nbsp;bydlí v&nbsp;podnájmu u&nbsp;jezevce Starého morouse a&nbsp;je mu&nbsp;dlužna čtvrtletní nájemné, a&nbsp;to se&nbsp;platí v&nbsp;naturáliích. Pes Dulina nevěděl ani o&nbsp;tom, že&nbsp;Chytrá kmotra liška objevila ve&nbsp;Spáleném u&nbsp;popelnic naturálii dostatečnou k&nbsp;zaplacení celého dluhu Starému morousovi.</span></p>
          <p class="chunk" data-nb-ref-number="20" data-nb-words="8" data-nb-chars="50"><span class="idea" data-nb-ref-number="20" id="idea20" data-nb-words="8" data-nb-chars="50">„Mohla bych vás pozvat na&nbsp;skleničku, pane Dulino?“</span></p>
          <p class="chunk" data-nb-ref-number="21" data-nb-words="17" data-nb-chars="102"><span class="idea" data-nb-ref-number="21" id="idea21" data-nb-words="17" data-nb-chars="102">„Nic bych si&nbsp;nepřál vroucněji, Chytrá kmotro liško,“ řekl s&nbsp;neskrývanou radostí a&nbsp;nasoukal se&nbsp;do&nbsp;nory.</span></p>
          <p class="chunk" data-nb-ref-number="22" data-nb-words="15" data-nb-chars="92"><span class="idea" data-nb-ref-number="22" id="idea22" data-nb-words="15" data-nb-chars="92">Od&nbsp;těch dob, zrzavá kočko Mňau, toulavého psa podobného lišce ve&nbsp;Spáleném už&nbsp;nikdo nepotkal.</span></p>
        </section>
        <section>
          <p class="chunk" data-nb-ref-number="23" data-nb-words="71" data-nb-chars="382"><span class="idea" data-nb-ref-number="23" id="idea23" data-nb-words="71" data-nb-chars="382">Byl jsem tenkrát plný Růženky a&nbsp;to naplnění Růženkou mi&nbsp;zůstalo hodně dlouho. Možná, Mňau, že&nbsp;ve&nbsp;mně kus Růženky&nbsp;– snad nějaký zaschlý trn&nbsp;– dodnes vězí. Měl jsem jí&nbsp;plnou hlavu a&nbsp;srdce, celý jsem jí&nbsp;byl plný, snad mi&nbsp;dokonce i&nbsp;z&nbsp;kapes čouhala. Vsadil bych se&nbsp;o&nbsp;jakoukoli částku, že&nbsp;Růženka byla čarodějnicí; kdyby ji&nbsp;upalovali, vzňala by&nbsp;se&nbsp;od&nbsp;první zápalky a&nbsp;jako vích by&nbsp;shořela.</span></p>
          <p class="chunk" data-nb-ref-number="24" data-nb-words="121" data-nb-chars="697"><span class="idea" data-nb-ref-number="24" id="idea24" data-nb-words="121" data-nb-chars="697">V&nbsp;té době se&nbsp;ve&nbsp;Spáleném děly děje a&nbsp;udávaly události, při nichž jsem měl být bdělý a&nbsp;ostražitý, jenže člověk plný Růženky nemůže být bdělý ani ostražitý; zapomene, že&nbsp;kůň má&nbsp;kopyta a&nbsp;mohl by&nbsp;kopnout, popřípadě rozdupat, že&nbsp;když se&nbsp;přiženou mračna, mohlo by&nbsp;z&nbsp;nich pršet. Ani jsem nepostřehl proměnu morového sloupu, muselo k&nbsp;ní dojít v&nbsp;noci. Ráno jsem čekal v&nbsp;hloučku na&nbsp;tramvaj a&nbsp;vůbec jsem si&nbsp;nevšiml, že&nbsp;místo Panny Marie s&nbsp;děťátkem stojí na&nbsp;podstavci žulový gardista. Ani ostatní čekající si&nbsp;ničeho nevšimli. Zajímalo nás, přijede-li tramvaj už&nbsp;anebo až&nbsp;za&nbsp;chvíli, nikdo nejevil známky znepokojení nebo údivu. Myslel jsem na&nbsp;Růženku a&nbsp;těšil se&nbsp;do&nbsp;práce, měli jsme spolu toho dne napsat báseň.</span></p>
          <p class="chunk" data-nb-ref-number="25" data-nb-words="181" data-nb-chars="1104"><span class="idea" data-nb-ref-number="25" id="idea25" data-nb-words="181" data-nb-chars="1104">Báseň o&nbsp;pěti verších přinesl Miloš Muciška, její původce. Nikdo ho&nbsp;nenutil, vytvořil ji&nbsp;sám, dobrovolně, aby vyjádřil svůj postoj; aby se&nbsp;vědělo, že&nbsp;je&nbsp;pro. Že&nbsp;s&nbsp;Milošem Muciškou je&nbsp;třeba počítat. Že&nbsp;je&nbsp;to&nbsp;náš člověk. Aby se&nbsp;vědělo, že&nbsp;Miloš Muciška má&nbsp;na&nbsp;srdci blaho dělnické třídy a&nbsp;ostatních pracujících, že&nbsp;právě jim, a&nbsp;především jim, píše své básně: aby se&nbsp;našim pracujícím v&nbsp;řetězárně lépe pracovalo, aby vyráběli více řetězů, tolik významných, nepostradatelných pro naše národní hospodářství a&nbsp;pro pokrok lidstva. Kupříkladu k&nbsp;přivazování zaoceánských lodí, aby samy od&nbsp;sebe neodpluly, dokud cestující nevystoupí a&nbsp;zboží nebude vyloženo. I&nbsp;takto silné řetězy, Mňau, se&nbsp;v&nbsp;naší řetězárně vyráběly. Ale i&nbsp;docela obyčejné k&nbsp;uvazování krav v&nbsp;kravínech nebo psů k&nbsp;boudám, vždyť řetěz najde uplatnění na&nbsp;mnoha místech, a&nbsp;čím víc jich naši pracující vyrobí, tím se&nbsp;budeme mít my&nbsp;všichni lépe a&nbsp;také světový mír se&nbsp;upevní. Proto napsal Miloš Muciška báseň, kterou jsme s&nbsp;Růženkou ve&nbsp;výzdobně n. p. Řetězárna psali velkými písmeny na&nbsp;rozměrné plátno. Bude umístěno ve&nbsp;výrobní hale, všem pracujícím na&nbsp;očích:</span></p>
        </section>
        <section>
          <blockquote class="chunk" data-nb-ref-number="26" data-nb-words="14" data-nb-chars="96">
            <p><span class="idea" data-nb-ref-number="26" id="idea26" data-nb-words="3" data-nb-chars="19">ROZJELY SE&nbsp;TOVÁRNY,<br></span>
              <span class="idea" data-nb-ref-number="27" id="idea27" data-nb-words="2" data-nb-chars="17">ROZTOČILY STROJE,<br></span>
              <span class="idea" data-nb-ref-number="28" id="idea28" data-nb-words="4" data-nb-chars="23">VŠE OSTATNÍ JE&nbsp;BANÁLNÍ,<br></span>
              <span class="idea" data-nb-ref-number="29" id="idea29" data-nb-words="2" data-nb-chars="19">FRÉZO HORIZONTÁLNÍ,<br></span>
              <span class="idea" data-nb-ref-number="30" id="idea30" data-nb-words="3" data-nb-chars="18">JEDINÁ LÁSKO MOJE!</span>
            </p>
          </blockquote>
        </section>
        <section>
          <p class="chunk" data-nb-ref-number="27" data-nb-words="21" data-nb-chars="141"><span class="idea" data-nb-ref-number="31" id="idea31" data-nb-words="21" data-nb-chars="141">Už&nbsp;včera jsme si&nbsp;báseň předkreslili tužkou, aby písmena měla správný rozpal. Nic trapnějšího nežli špatný rozpal nemůže takovou báseň potkat.</span></p>
          <p class="chunk" data-nb-ref-number="28" data-nb-words="75" data-nb-chars="525"><span class="idea" data-nb-ref-number="32" id="idea32" data-nb-words="75" data-nb-chars="525">Ani Růženka nevěděla, že&nbsp;místo Panny Marie zaujal na&nbsp;náměstí domobranný gardista, dílo socialisticko-realistického sochaře Gajdoše Gajdošíka, zasloužilého umělce. Nazval ji&nbsp;Neprojdou! s&nbsp;vykřičníkem, aby nepřátelé věděli, že&nbsp;neprojdou. Protože Růženka nejezdí do&nbsp;řetězárny tramvají přes náměstí jako většina, ale cárá se&nbsp;pěšky pěšinou, z&nbsp;jejich rodinného domku pro desetičlennou rodinu to&nbsp;má&nbsp;kousek. Růženka by&nbsp;si&nbsp;proměny všimla. Celý den jsme psali Muciškovu báseň a&nbsp;nevěděli o&nbsp;události, která se&nbsp;většiny občanů ani nedotkla.</span></p>
          <p class="chunk" data-nb-ref-number="29" data-nb-words="212" data-nb-chars="1357"><span class="idea" data-nb-ref-number="33" id="idea33" data-nb-words="212" data-nb-chars="1357">O&nbsp;záměně starého pískovce za&nbsp;novou žulu věděla Klára Claris­sima, protože okna její ložnice v&nbsp;hospodě U&nbsp;Švarné šenkýřky vedou na&nbsp;náměstí. Probudil ji&nbsp;rachot strojů, jemuž se&nbsp;ani při největší snaze o&nbsp;utajení záměny nedalo zabránit. Rameno netrpělivého autojeřábu nemělo se&nbsp;symbolem náboženského tmářství slitování. Snad to&nbsp;nebyl záměr, nejspíš neumětelství nebo jeřábníkova bezpříkladná nedbalost: sloup se&nbsp;po&nbsp;prudkém zásahu zřítil z&nbsp;podstavce a&nbsp;roztřískal se&nbsp;na&nbsp;kusy. Téměř neporušené zůstaly jen pozlacené svatozáře, solidní kovářská práce z&nbsp;festovního železa. S&nbsp;gardistou jednali v&nbsp;rukavičkách, když ho&nbsp;na&nbsp;korbě Tatry&nbsp;111 uvazovali k&nbsp;háku jeřábu popruhy s&nbsp;gumovými a&nbsp;textilními vycpávkami a&nbsp;když ho&nbsp;pak upevňovali na&nbsp;uprázdněný barokní sokl. Podstavec nic nesymbolizoval a&nbsp;byl dostatečně pevný, aby také symbol nové doby unesl. Sloup s&nbsp;Pannou Marií a&nbsp;Ježíškem byl napadrť: větší kusy naložili za&nbsp;pomoci jeřábu, menší rukama, písek posmetali a&nbsp;naházeli na&nbsp;korbu stojedenáctky lopatami. Než se&nbsp;Klára stačila probrat a&nbsp;hodit něco na&nbsp;sebe, než stačila vyběhnout, aby se&nbsp;zeptala, co&nbsp;to&nbsp;má&nbsp;znamenat, auta odjela i&nbsp;s&nbsp;nočními dělníky, osvětlení pohaslo, na&nbsp;náměstí se&nbsp;rozhostil klid a&nbsp;tma tmoucí. Ráno stál na&nbsp;podstavci domobranný gardista s&nbsp;odhodlaným žulovým pohledem, v&nbsp;placaté čepici, s&nbsp;flintou přes rameno. Lid si&nbsp;toho ani nevšiml. Jako by&nbsp;se&nbsp;ho&nbsp;to&nbsp;netýkalo.</span></p>
        </section>
        <section>
          <p class="chunk" data-nb-ref-number="30" data-nb-words="10" data-nb-chars="56"><span class="idea" data-nb-ref-number="34" id="idea34" data-nb-words="10" data-nb-chars="56">„Tys to&nbsp;věděl!“ vybafla Klára na&nbsp;Klápště hned ode dveří.</span></p>
          <p class="chunk" data-nb-ref-number="31" data-nb-words="219" data-nb-chars="1353"><span class="idea" data-nb-ref-number="35" id="idea35" data-nb-words="219" data-nb-chars="1353">„Co se&nbsp;děje?“ nechápal překvapený Klápště a&nbsp;přestal se&nbsp;šťárat v&nbsp;zubech narovnanou kancelářskou sponkou. Dělal, jako by&nbsp;nevěděl, ale dobře věděl, protože to&nbsp;byla významná událost: jak pro město, tak i&nbsp;pro něj, tajemníka. Protože to&nbsp;byl jeho nápad. Na&nbsp;Horním náměstí morový sloup s&nbsp;Bohorodičkou stát mohl; jako připomínka morových ran, těžkého a&nbsp;temného života nevolníků za&nbsp;feudalismu, v&nbsp;dobách temna. Jenže v&nbsp;nové době, po&nbsp;vítězství pracujícího lidu, neslo náměstí jméno J.&nbsp;V.&nbsp;Stalina, vítěze nad buržoazií a&nbsp;německými nacisty, a&nbsp;neslo je&nbsp;hrdě. Na&nbsp;takovém náměstí neměl symbol náboženského tmářství co&nbsp;pohledávat. Měl tam stát J.&nbsp;V.&nbsp;Stalin, to&nbsp;dá&nbsp;rozum. Jenže věc spěchala a&nbsp;sochař Gajdoš Gajdošík zrovna žádného J.&nbsp;V.&nbsp;Stalina neměl na&nbsp;skladu, volný byl jenom Neprojdou! J.&nbsp;V.&nbsp;Stalin bude až&nbsp;za&nbsp;tři roky, v&nbsp;bronzu.&nbsp;– Zdenko Klápště zatočil kličkou červeného telefonu a&nbsp;poradil se&nbsp;s&nbsp;Poradcem. Nejdříve vyslechl pochvalu za&nbsp;pozitivní a&nbsp;aktivní přístup k&nbsp;náměstí na&nbsp;úseku kultury. To&nbsp;se&nbsp;to&nbsp;krásně poslouchalo, když bylo chváleno! Poradce mu&nbsp;poradil, aby se&nbsp;rozhodl pro Neprojdou! a&nbsp;náměstí J.&nbsp;V.&nbsp;Stalina dal přejmenovat na&nbsp;náměstí Domobranných gardistů. Na&nbsp;Neprojdou! by&nbsp;se&nbsp;náměstí přejmenovávat nemělo, někdo by&nbsp;si&nbsp;to&nbsp;mohl špatně vykládat. Jakmile bude mistr Gajdoš Gajdošík hotov s&nbsp;generalissimem, pro novou sochu se&nbsp;najde umístění v&nbsp;Sadech J.&nbsp;V.&nbsp;Stalina.</span></p>
          <p class="chunk" data-nb-ref-number="32" data-nb-words="10" data-nb-chars="65"><span class="idea" data-nb-ref-number="36" id="idea36" data-nb-words="10" data-nb-chars="65">„Proč tu&nbsp;sochu rozmlátili? V&nbsp;noci, jako zloději…“ dorážela Klára.</span></p>
          <p class="chunk" data-nb-ref-number="33" data-nb-words="13" data-nb-chars="67"><span class="idea" data-nb-ref-number="37" id="idea37" data-nb-words="13" data-nb-chars="67">„Ach ták,“ udělal Klápště. „Co ty&nbsp;s&nbsp;tím za&nbsp;mnou, či&nbsp;jsem starosta?“</span></p>
          <p class="chunk" data-nb-ref-number="34" data-nb-words="10" data-nb-chars="58"><span class="idea" data-nb-ref-number="38" id="idea38" data-nb-words="10" data-nb-chars="58">„Nedělej ze&nbsp;mě&nbsp;blba!“ doporučila mu&nbsp;jadrně, „ani ze&nbsp;sebe.“</span></p>
          <p class="chunk" data-nb-ref-number="35" data-nb-words="13" data-nb-chars="55"><span class="idea" data-nb-ref-number="39" id="idea39" data-nb-words="13" data-nb-chars="55">„Přišlo to&nbsp;z&nbsp;vrchu, já&nbsp;za&nbsp;to&nbsp;nemožu, co&nbsp;já&nbsp;včil s&nbsp;tým?“</span></p>
          <p class="chunk" data-nb-ref-number="36" data-nb-words="15" data-nb-chars="92"><span class="idea" data-nb-ref-number="40" id="idea40" data-nb-words="15" data-nb-chars="92">„Taková pěkná Panenka Maria s&nbsp;děťátkem líbezným, a&nbsp;oni to&nbsp;rozflákali jako nějaký kus šutru!“</span></p>
          <p class="chunk" data-nb-ref-number="37" data-nb-words="59" data-nb-chars="327"><span class="idea" data-nb-ref-number="41" id="idea41" data-nb-words="59" data-nb-chars="327">„To se&nbsp;slepí a&nbsp;bude to&nbsp;v&nbsp;Praze v&nbsp;muzeum,“ chlácholil Kláru.&nbsp;– Už&nbsp;se&nbsp;stalo, co&nbsp;teď s&nbsp;tím? Panenka Maria překážela, stála v&nbsp;cestě dějinám. Budoval se&nbsp;nový, lepší svět očištěný od&nbsp;přežitků minula a&nbsp;Zdenko Klápště byl jedním z&nbsp;budovatelů a&nbsp;očišťovatelů. Měl by&nbsp;se&nbsp;hrdě znát ke&nbsp;svému dějinnému poslání, jenže on&nbsp;se&nbsp;trapně vymlouval.</span></p>
          <p class="chunk" data-nb-ref-number="38" data-nb-words="20" data-nb-chars="118"><span class="idea" data-nb-ref-number="42" id="idea42" data-nb-words="20" data-nb-chars="118">„Musel to&nbsp;být zrovna gardista? Vždyť gardisti nás sem přihnali jak dobytek. Sám to&nbsp;víš nejlíp, takys upaloval s&nbsp;náma.“</span></p>
          <p class="chunk" data-nb-ref-number="39" data-nb-words="8" data-nb-chars="34"><span class="idea" data-nb-ref-number="43" id="idea43" data-nb-words="8" data-nb-chars="34">„A&nbsp;je nám tu&nbsp;zle? Je, nebo není?!“</span></p>
          <p class="chunk" data-nb-ref-number="40" data-nb-words="1" data-nb-chars="6"><span class="idea" data-nb-ref-number="44" id="idea44" data-nb-words="1" data-nb-chars="6">„Ale…“</span></p>
          <p class="chunk" data-nb-ref-number="41" data-nb-words="2" data-nb-chars="12"><span class="idea" data-nb-ref-number="45" id="idea45" data-nb-words="2" data-nb-chars="12">„Tak vidíš!“</span></p>
          <p class="chunk" data-nb-ref-number="42" data-nb-words="36" data-nb-chars="225"><span class="idea" data-nb-ref-number="46" id="idea46" data-nb-words="36" data-nb-chars="225">Klára Clarissima neřekla už&nbsp;ani slovo. Svěsila ruce a&nbsp;vrátila se&nbsp;ke&nbsp;Švarné šenkýřce točit březová košťata popelářům. Měli za&nbsp;sebou půlku šichty a&nbsp;při popelnicích člověku vyprahne. Teprve za&nbsp;pípou ve&nbsp;výčepu Kláru cosi napadlo.</span></p>
          <p class="chunk" data-nb-ref-number="43" data-nb-words="12" data-nb-chars="68"><span class="idea" data-nb-ref-number="47" id="idea47" data-nb-words="12" data-nb-chars="68">„Natočte si&nbsp;sami,“ řekla popelářům a&nbsp;rozběhla se&nbsp;k&nbsp;vile u&nbsp;řetězárny.</span></p>
          <p class="chunk" data-nb-ref-number="44" data-nb-words="40" data-nb-chars="244"><span class="idea" data-nb-ref-number="48" id="idea48" data-nb-words="40" data-nb-chars="244">Ačkoliv se&nbsp;už&nbsp;profesor Zarašovský starostou necítil&nbsp;– a&nbsp;byl to&nbsp;pocit oprávněný&nbsp;–, oficiálně se&nbsp;funkce nezřekl, ani mu&nbsp;nebyla odňata. De&nbsp;iure starostou Spáleného byl. Když mu&nbsp;Klára pověděla o&nbsp;nočním kousku na&nbsp;náměstí, rozpřáhl jen bezradně ruce:</span></p>
          <p class="chunk" data-nb-ref-number="45" data-nb-words="3" data-nb-chars="16"><span class="idea" data-nb-ref-number="49" id="idea49" data-nb-words="3" data-nb-chars="16">„Co mohu dělat…“</span></p>
          <p class="chunk" data-nb-ref-number="46" data-nb-words="22" data-nb-chars="111"><span class="idea" data-nb-ref-number="50" id="idea50" data-nb-words="22" data-nb-chars="111">„Jak to&nbsp;mám vědět? Panenka Maria je&nbsp;na&nbsp;maděru, něco by&nbsp;se&nbsp;mělo udělat. A&nbsp;kdo jiný než vy, jste přece starosta!“</span></p>
          <p class="chunk" data-nb-ref-number="47" data-nb-words="1" data-nb-chars="11"><span class="idea" data-nb-ref-number="51" id="idea51" data-nb-words="1" data-nb-chars="11">„Starosta…“</span></p>
          <p class="chunk" data-nb-ref-number="48" data-nb-words="96" data-nb-chars="609"><span class="idea" data-nb-ref-number="52" id="idea52" data-nb-words="96" data-nb-chars="609">V&nbsp;tu chvíli profesoru Zarašovskému došlo, že&nbsp;musí něco udělat. Morový sloup už&nbsp;nezachrání, zachránit může jenom sebe, svoji tvář. Popadl klobouk a&nbsp;vyběhl z&nbsp;vily, chvátal kolem pávů na&nbsp;zábradlí, kolem vodotrysku se&nbsp;zlatými kapry, Řetězovou ulicí podél tramvajových kolejí běžel na&nbsp;náměstí, aniž by&nbsp;si&nbsp;klobouk nasadil, poklusával jako mladík, zastavil se&nbsp;až&nbsp;před novou sochou se&nbsp;sveřepým pohledem. Na&nbsp;něco takového by&nbsp;si&nbsp;ani holub nesedl.&nbsp;– Zadýchaný pan profesor nařídil úřednici z&nbsp;radniční telefonní centrály, aby uvedla do&nbsp;provozu místní rozhlas, a&nbsp;s&nbsp;kloboukem v&nbsp;ruce, aniž by&nbsp;předtím zahrála hudba, spustil:</span></p>
          <p class="chunk" data-nb-ref-number="49" data-nb-words="159" data-nb-chars="1070"><span class="idea" data-nb-ref-number="53" id="idea53" data-nb-words="159" data-nb-chars="1070">„Milí spoluobčané, hovoří k&nbsp;vám starosta. Vlastně bývalý starosta Jaromil Zarašovský. Chci vám oznámit, že&nbsp;jsem ze&nbsp;závažných důvodů na&nbsp;úřad starosty Spáleného rezignoval. V&nbsp;našem městě dochází k&nbsp;událostem, s&nbsp;nimiž nemám nic společného, o&nbsp;nichž se&nbsp;dozvídám zprostředkovaně. Mým jménem byla podepsaná výzva, kterou jsem nenapsal a&nbsp;s&nbsp;jejímž obsahem nesouhlasím. Rovněž s&nbsp;odstraněním nenahraditelné barokní památky&nbsp;– morového sloupu na&nbsp;Horním náměstí&nbsp;– nemám nic společného. Nevím, kdo tento nekulturní, barbarský čin spáchal a&nbsp;kdo za&nbsp;ním stojí. Odehrálo se&nbsp;to&nbsp;za&nbsp;mými zády. Instalace žulové figury ozbrojence byla rovněž provedena nezákonně a&nbsp;já jako občan a&nbsp;bývalý starosta proti takovéto zvůli důrazně protestuji!“&nbsp;– Profesor Zarašovský s&nbsp;pohledem upřeným do&nbsp;útrob klobouku pokračoval ve&nbsp;vzrušené promluvě k&nbsp;občanům, nabádal je&nbsp;ke&nbsp;statečnosti, apeloval na&nbsp;jejich demokratické smýšlení, vzpomenul odkazu prezidenta T.&nbsp;G.&nbsp;Masaryka, apeloval na&nbsp;zdravý rozum a&nbsp;kulturnost našeho národa, jenže to&nbsp;už&nbsp;mluvil jenom do&nbsp;klobouku, protože ho&nbsp;placený tajemník Zdenko Klápště vypnul.</span></p>
          <p class="chunk" data-nb-ref-number="50" data-nb-words="68" data-nb-chars="396"><span class="idea" data-nb-ref-number="54" id="idea54" data-nb-words="68" data-nb-chars="396">Ostatně ani to, co&nbsp;se&nbsp;z&nbsp;reproduktorů po&nbsp;městě stačilo vylinout, nepadlo na&nbsp;úrodnou půdu. Převážné většině občanů města Spáleného bylo srdečně jedno, kdo je&nbsp;nebo není jejich starostou a&nbsp;stojí-li na&nbsp;náměstí, které se&nbsp;dnes jmenuje tak a&nbsp;zítra zase jinak, Panenka Maria nebo domobranný gardista. Hlavně že&nbsp;mají kam chodit do&nbsp;práce pro peníze, že&nbsp;mají mísu masa a&nbsp;nehrozí zdražení piva. Ó, my&nbsp;se&nbsp;máme!</span></p>
          <p class="chunk" data-nb-ref-number="51" data-nb-words="25" data-nb-chars="184"><span class="idea" data-nb-ref-number="55" id="idea55" data-nb-words="25" data-nb-chars="184">Pan profesor Zarašovský ještě promlouval do&nbsp;klobouku, když do&nbsp;místnůstky s&nbsp;mikrofonem vstoupili Bydžovský a&nbsp;Kvitko v&nbsp;bílých pláštích. Byli vybaveni podivnou kazajkou opatřenou popruhy.</span></p>
          <p class="chunk" data-nb-ref-number="52" data-nb-words="11" data-nb-chars="69"><span class="idea" data-nb-ref-number="56" id="idea56" data-nb-words="11" data-nb-chars="69">„Le, Bydžovsky, neni to&nbsp;ten varyjot, co&nbsp;počita vlaštovky na&nbsp;drutach?“</span></p>
          <p class="chunk" data-nb-ref-number="53" data-nb-words="7" data-nb-chars="50"><span class="idea" data-nb-ref-number="57" id="idea57" data-nb-words="7" data-nb-chars="50">„Je to&nbsp;un, profesor Zarašovsky, starosta, Kvitko.“</span></p>
          <p class="chunk" data-nb-ref-number="54" data-nb-words="5" data-nb-chars="30"><span class="idea" data-nb-ref-number="58" id="idea58" data-nb-words="5" data-nb-chars="30">„Co s&nbsp;nim zrobime, Bydžovsky?“</span></p>
          <p class="chunk" data-nb-ref-number="55" data-nb-words="21" data-nb-chars="116"><span class="idea" data-nb-ref-number="59" id="idea59" data-nb-words="21" data-nb-chars="116">„Co by, Kvitko, postarame se&nbsp;oňho, když je&nbsp;starosta. Aby se&nbsp;nevybulil, aby se&nbsp;o&nbsp;cošik něchrapnul. Byla by&nbsp;ho&nbsp;škoda!“</span></p>
          <p class="chunk" data-nb-ref-number="56" data-nb-words="6" data-nb-chars="27"><span class="idea" data-nb-ref-number="60" id="idea60" data-nb-words="6" data-nb-chars="27">„Muh by&nbsp;se&nbsp;piznut do&nbsp;bule.“</span></p>
          <p class="chunk" data-nb-ref-number="57" data-nb-words="10" data-nb-chars="52"><span class="idea" data-nb-ref-number="61" id="idea61" data-nb-words="10" data-nb-chars="52">„Muh by, ale něpizně, bo&nbsp;my&nbsp;mu&nbsp;oblečeme fajne sako.“</span></p>
          <p class="chunk" data-nb-ref-number="58" data-nb-words="11" data-nb-chars="63"><span class="idea" data-nb-ref-number="62" id="idea62" data-nb-words="11" data-nb-chars="63">V&nbsp;mžiku vězel pan profesor ve&nbsp;svěrací kazajce, v&nbsp;ústech roubík.</span></p>
          <p class="chunk" data-nb-ref-number="59" data-nb-words="5" data-nb-chars="29"><span class="idea" data-nb-ref-number="63" id="idea63" data-nb-words="5" data-nb-chars="29">„Jak mu&nbsp;to&nbsp;pasuje, fešakovi!“</span></p>
          <p class="chunk" data-nb-ref-number="60" data-nb-words="4" data-nb-chars="26"><span class="idea" data-nb-ref-number="64" id="idea64" data-nb-words="4" data-nb-chars="26">„Paradně. A&nbsp;pokuj božsky!“</span></p>
          <p class="chunk" data-nb-ref-number="61" data-nb-words="60" data-nb-chars="395"><span class="idea" data-nb-ref-number="65" id="idea65" data-nb-words="60" data-nb-chars="395">Bydžovský zleva, Kvitko zprava, vyvlekli profesora Zarašovského z&nbsp;radnice a&nbsp;zavlekli ho&nbsp;do&nbsp;přistavené sanitky. Několik náhodných chodců pobaveně přihlíželo, jak odvážejí starostu města. Byl mezi nimi taky Vladislávek Raus, smál se&nbsp;na&nbsp;celé kolo, jak to&nbsp;jen Vladislávek dokáže. Nejraději by&nbsp;se&nbsp;v&nbsp;takové pěkné sanitce vezl s&nbsp;panem starostou. Však počkej, ty&nbsp;jeden Vladislávku, třeba se&nbsp;taky svezeš.</span></p>
        </section>
        <section>
          <p class="chunk" data-nb-ref-number="62" data-nb-words="88" data-nb-chars="493"><span class="idea" data-nb-ref-number="66" id="idea66" data-nb-words="88" data-nb-chars="493">Také Zuzička Zarašovská, Mňau, zmizela ze&nbsp;Spáleného. Nikdy jsem se&nbsp;nedozvěděl, kam. Zdenko Klápště tvrdil, že&nbsp;neví a&nbsp;že je&nbsp;to&nbsp;její věc; je&nbsp;už&nbsp;dospělá a&nbsp;může si&nbsp;dělat, co&nbsp;chce, co&nbsp;je&nbsp;mu, Klápštěti, do&nbsp;Zuzičky. Ani z&nbsp;Miloše Mucišky jsem nic nevypáčil.&nbsp;– Jaká Zuzička? Kdo to&nbsp;je? Copak tady někdo takový byl?&nbsp;– Když jsem se&nbsp;ptal v&nbsp;řetězárně, u&nbsp;výstupní kontroly nic nevěděli a&nbsp;na osobním oddělení mi&nbsp;řekli, že&nbsp;požádala o&nbsp;rozvázání pracovního poměru dohodou a&nbsp;že se&nbsp;dohodli: s&nbsp;okamžitou platností.</span></p>
          <p class="chunk" data-nb-ref-number="63" data-nb-words="74" data-nb-chars="454"><span class="idea" data-nb-ref-number="67" id="idea67" data-nb-words="74" data-nb-chars="454">Pávy na&nbsp;zábradlí někdo pod rouškou noci zardousil&nbsp;– třeba to&nbsp;byl tchoř&nbsp;– a&nbsp;zlatým kaprům nezjištěný pachatel vypustil vodu. Ale copak byli zlatí? Někteří byli červení, jiní žlutí, ostatní flekatí, ani jeden zlatý. Do&nbsp;vily po&nbsp;Vinz.&nbsp;Tlachovi a&nbsp;profesoru Zarašovském se&nbsp;nakvartýrovala skupina zakaboněných mužů středního věku. Nikdo nevěděl, čím byli a&nbsp;co tam dělali. Nikdo to&nbsp;ani nechtěl vědět. Někdy tam zašli taky Bydžovský a&nbsp;Kvitko. Jako by&nbsp;tam patřili.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jen_smouha_po_nebi_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>